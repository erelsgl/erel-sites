למה נשים לא נזכרות הרבה בתנ"ך?
------------------------------
בימינו הפרסום הוא העיקר: "עשית ולא פרסמת - לא עשית". פוליטיקאים ששמם אינו נזכר מספיק פעמים בתקשורת - מתלוננים על כך שהתקשורת לא מכבדת אותם מספיק. אבל לא נראה לי שגם הנשים בתנ"ך חשבו באותה צורה. 
מהיכרותי עם נשים דתיות, אני יודע שלפחות אצל חלק מהן סולם הערכים הוא הפוך: הפרסום הוא דבר שלילי. הן מוכנות לעשות המון, ולתרום בלי הגבלה, ובלבד שזה לא יתפרסם. ייתכן שגם הנשים בתנ"ך היו דומות - הן פעלו מאחורי הקלעים ולא פרסמו את עצמן. ולכן מספר הפעמים שנשים מוזכרות בתנ"ך אינו מוכיח כלום לגבי הכבוד של התנ"ך לנשים. 
לעומת זאת, המדרשים של חז"ל מנסים תמיד לחשוף את הגורמים שמשפיעים מאחורי הקלעים, וביניהם גם הנשים, שהשפיעו ושמן לא נזכר. 

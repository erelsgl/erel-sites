<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>כפילויות במציאות</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/klli/limud/kfiluyot.html'/>
<meta name='author' content="אראל (הגהה: עופר לביא)" />
<meta name='receiver' content="" />
<meta name='jmQovc' content="tnk1/klli/limud/kfiluyot.html" />
<meta name='tvnit' content="" />
<link rel='canonical' href='https://tora.us.fm/tnk1/klli/limud/kfiluyot.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_klli_limud_kfiluyot' class='hbdlym2 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/diff.html'>הבדלים</a>&gt;<a href='../../../tnk1/sig/hvdlim2.html'>הבדלי פרשות</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/index.html'>יצירות לפי נושא</a>&gt;<a href='../../../tnk1/msr/9science.html'>מדע וטבע</a>&gt;<a href='../../../tnk1/msr/9history.html'>הסטוריה</a>&gt;</div>

</div>
<!--NiwutElyon1-->
<h1 id='h1'>כפילויות במציאות</h1>
<div id='idfields'>
<p>קוד: כפילויות במציאות בתנ"ך</p>
<p>סוג: הבדלים2</p>
<p>מאת: אראל (הגהה: עופר לביא)</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>מבקרי המקרא אוהבים לטעון, שהתנ"ך מורכב מקטעים הלקוחים ממקורות שונים.
אחת ההוכחות שהם מביאים לדבריהם היא העובדה, שבתנ"ך ישנן כפילויות -
סיפורים דומים עם הבדלים קטנים. הם טוענים שמדובר בגרסאות שונות של אותו
אירוע.
</p>   
<p>
בדף "
<a href="/tnk1/sig/hvdlim2.html">הבדלים2</a>" הראינו, שבדרך-כלל ההבדלים בין הסיפורים הם הגיוניים, ומתאימים להנחה, שמדובר כאן באירועים שונים.
</p>   
<p>בדף זה נראה, שהכפילות אינה מעידה על גרסאות שונות לאותו אירוע,
שכן גם בדור שלנו התרחשו אירועים דומים מאד, בהפרשי-זמן קצרים. אם, בעוד
1000 שנים, יהיו אנשים שיחשבו באותה שיטה של מבקרי המקרא - הם בוודאי
יגידו, שספרי ההיסטוריה המספרים על התקופה שלנו מכילים גרסאות שונות של
אותו אירוע...
</p>   
<p>הנה כמה דוגמאות:
</p>   <ul>
<li>
<q class="psuq">המלחמה על ירושלים</q>: במלחמת השחרור, מדינת ישראל
ניצחה בקרב על ירושלים המערבית, אולם ירושלים המזרחית לא נכבשה. במלחמת
ששת הימים, נכבשה ירושלים המזרחית, אולם גם היא לא נכבשה לגמרי, ועדיין יש
בה הרבה ערבים. אהוד ברק מסר חלק מהשכונות של ירושלים המזרחית לשליטת
הערבים, כך שהיום - לאחר שתי מלחמות על ירושלים - היא עדיין לא לגמרי
בידינו. האם ישנן כאן "שתי גרסאות" של הסיפור על כיבוש ירושלים? כמובן שלא
(ע"ע
<a href="/tnk1/kma/hvdlim2/kibuj_yrujlym.html">כיבושי ירושלים</a>).
</li>   
<li>
<q class="psuq">מלחמות המפרץ</q>:
שתי מלחמות נלחמה ארה"ב נגד עיראק: ב-ה'תשנ"א (1991) וב-ה'תשס"ג (2003).
בשתי המלחמות, המנהיג של עיראק היה סדאם חוסיין (אותו אדם), והמנהיג של
ארה"ב היה ג'ורג' בוש (<strong>לא</strong>    אותו אדם אלא אב ובנו). בשתי המלחמות, ארה"ב הביסה את עיראק.
<br / />אב ובנו, שניהם באים במגע עם אותו שליט נוכרי - זה מאוד מזכיר את אברהם ויצחק בנו, שניהם כרתו ברית עם אבימלך מלך פלשתים (ע"ע
<a href="/tnk1/kma/hvdlim2/avimlk.html">ברית עם אבימלך</a>).
</li>   
<li>
<q class="psuq">מלחמות המפרץ והאינתיפאדות</q>:
שתי מלחמות המפרץ נפתחו בתקופה שבה מדינת ישראל הייתה בעיצומה של מלחמה עם
הערבים ביהודה, שומרון ועזה. שתי המלחמות נגד הערבים נקראו באותו שם -
"אינתיפאדה". בשתי התקופות, הונהגה ישראל על-ידי ראש-ממשלה מהליכוד (יצחק
שמיר בראשונה, אריאל שרון בשנייה). בשתי המלחמות הוכרזה במדינת ישראל
כוננות ספיגת טילים וחולקו מסכות אב"כ, אולם לא נורו טילי אב"כ כלל, ונורו
מעט מאוד טילים רגילים (במלחמה הראשונה) או שלא נורו כלל (במלחמה השנייה).
<br / />שתי מלחמות בין-לאומיות, המשפיעות על ישראל בצורה דומה - לי זה מזכיר את שתי התבוסות מול הפלשתים בספר שמואל א (ע"ע "
<a href="/tnk1/kma/hvdlim2/plity_mlxma.html">פליטי מלחמה</a> "), ואת שתי הנבואות על "מלחמות סוף העולם" בספר זכריה (ע"ע
<a href="/tnk1/nvia/tryasr/zk-1214.html">מלחמות סוף העולם</a>).
אינני&#160;טוען, כמובן, שנבואותיו של זכריה נאמרו על מלחמות המפרץ; אני
רק טוען, שהכפילות בנבואותיו של זכריה מזכירה את הכפילות במלחמות של
ימינו.
</li>   
<li>
<q class="psuq">כיבוש ערי יהודה, שומרון ועזה</q>: הערים האלה נכבשו
במלחמת ששת הימים, אך נמסרו לערבים במסגרת תהליך אוסלו, ואז נכבשו מחדש -
כמה וכמה פעמים - במהלך מלחמת אוסלו ("האינתיפאדה השנייה").
</li>   
<li>
<q class="psuq">עזה תחילה</q>: בשנת ה'תשנ"ג (1992) יזם יצחק רבין ז"ל,
ראש ממשלת ישראל, תוכנית שנקראה "עזה תחילה": קודם יתנו לערבים את השליטה
הביטחונית בעזה, ואם זה יצליח והאלימות תפחת - יתנו להם את השליטה בערים
נוספות. זה לא הצליח, ולאחר שנים של שפיכות-דמים נאלץ צה"ל לכבוש מחדש את
עזה. אך בערך בשנת ה'תשס"ג (2003), יזם אריאל שרון, ראש ממשלת ישראל,
תוכנית דומה, שנקראה... "עזה תחילה". גם היא, כמובן, לא הצליחה.
<br / />שני מנהיגים, בזה אחר זה, החוזרים על אותה טעות, ואפילו קוראים לה באותו שם - לי זה מזכיר את סיפורי "
<a href="/tnk1/kma/hvdlim2/axoti.html">אשתי היא אחותי</a> ".
</li>   
<li>"עזה תחילה" היא רק דוגמה אחת מתוך רבות: בתקופת האינתיפאדה
השנייה, כל מי שקרא עיתונים בוודאי שם לב לכפילות המדכאת בדבריהם של
הפוליטיקאים ובתוכניות שלהם: פוליטיקאים אמרו את אותם דברים, לא פעמיים
אלא עשרות פעמים ("צריך לגרש את ערפאת", "אנחנו מטילים את האחריות על
הרשות", "נגיב במקום ובזמן שייראה לנו", וכו'...), ולפעמים גם ביצעו את
אותן תוכניות כושלות שוב ושוב ("הבלגה", "הודנה", "חומת מגן 1 / 2",
וכו'...).</li>  
<li>
<q class="psuq">מבצעים צבאיים ברצועת עזה</q>   - בחודש כסלו ה'תשס"ט, לאחר חודשים רבים של ירי קסאמים מרצועת עזה אל דרום ישראל, יצאה ישראל למבצע צבאי שנקרא "עופרת יצוקה". שר הבטחון היה אז אהוד ברק, ו"במקרה", המבצע התחיל בדיוק לאחר בחירתו של ברק אובמה לנשיאות ארה"ב, ולפני כניסתו לתפקיד. כמעט 4 שנים אחר כך, בחודש כסלו ה'תשע"ג, שוב ירי קסאמים, שוב מבצע צבאי - "עמוד ענן". שר הבטחון שוב אהוד ברק, ושוב - המבצע מתחיל בדיוק לאחר בחירתו של ברק אובמה לכהונה שניה בנשיאות ארה"ב.</li> 
<li>
<q class="psuq">הלפיד המפריד בין חרדים לדתיים לאומיים</q>  - המנצחות הגדולות בבחירות של שנת ה'תשס"ג היו מפלגת הליכוד עם 38 מנדטים, ומפלגת שינוי בראשות טומי לפיד עם 15 מנדטים. לפיד הצהיר שלא ייכנס לממשלה עם חרדים, אולם הגיע להסכם עם המפד"ל ולבסוף נכנס לממשלה יחד איתה. הממשלה בראשות הליכוד קיצצה בקיצבאות הילדים, דבר שפגע בכל השכבות החלשות ובעיקר בחרדים. לאחר כשנתיים החליט ראש הממשלה על התנתקות מרצועת עזה. כתוצאה מכך פרשה המפד"ל מהקואליציה, אולם אחת שתי מפלגות חרדיות נכנסו לקואליציה במקומה, ותמיכתן איפשרה לראש הממשלה להשלים את ההתנתקות.&#160;&#160; עשר שנים מאוחר יותר, בשנת ה'תשע"ג, המנצחות היו מפלגת הליכוד עם 33 מנדטים, ומפלגת יש עתיד בראשות יאיר לפיד עם 18 מנדטים. שוב, לפיד הצהיר שלא ייכנס לממשלה עם חרדים, אולם כרת ברית עם המפד"ל ("הבית היהודי") ולבסוף נכנס לממשלה יחד איתה. 
הממשלה בראשות הליכוד קיצצה בקיצבאות הילדים, דבר שפגע בכל השכבות החלשות 
ובעיקר בחרדים. ומה יקרה בעתיד? האם ההסטוריה תחזור על עצמה? האם נצליח להיחלץ מהסוף הידוע מראש?</li>  
<li>
ונסיים בנימה חיובית -
<q class="psuq">ממשלת אחדות לאומית</q>: ב-ה'תשמ"ד (1984) הוקמה במדינת
ישראל ממשלת אחדות לאומית: הליכוד בראשות יצחק שמיר, והמערך בראשות שמעון
פרס. ב-ה'תשמ"ח (1988), שוב הוקמה במדינת ישראל ממשלת אחדות לאומית:
הליכוד בראשות יצחק שמיר, והמערך בראשות שמעון פרס. הממשלות לא היו זהות
(בממשלה השנייה הליכוד היה חזק יותר), אולם בעתיד הרחוק ייתכן שיחשבו
שמדובר כאן בשתי גרסאות של אותה תקופה...</li></ul>    
 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

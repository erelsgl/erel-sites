<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>המרחם על אכזרים - מתאכזר על רחמנים</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/klli/mdrjim/rxm.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/klli/mdrjim/rxm.html" />
<meta name='tvnit' content="" />
<link rel='canonical' href='https://tora.us.fm/tnk1/klli/mdrjim/rxm.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_klli_mdrjim_rxm' class='pyrwj '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/klli/mdrjim/index.html'>פירושים על פירושים</a>&gt;<a href='../../../tnk1/klli/mdrjim/tlmud.html'>פירושים על מדרשי הלכה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/ecm_adm.html'>מצוות לפי אדם</a>&gt;<a href='../../../tryg/sug/ecm_adm_emym_axrym.html'>עמים אחרים</a>&gt;<a href='../../../tryg/sug/mlxmh_bknenym.html'>מלחמה בכנענים</a>&gt;<a href='../../../tryg/sug/erua_mlxmh.html'>מלחמה</a>&gt;<a href='../../../tnk1/msr/4jlom.html'>שלום ומלחמה</a>&gt;<a href='../../../tnk1/msr/4musrmlxma.html'>מוסר מלחמה בימינו</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/3.html'>בין אדם לחברו</a>&gt;<a href='../../../tnk1/msr/3rxmim.html'>מידת הרחמים</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/diff.html'>הבדלים</a>&gt;<a href='../../../tnk1/sig/htama1.html'>התאמת פסוקים</a>&gt;<a href='../../../tnk1/kma/qjrim1/0smx.html'>שמחה לאיד</a>&gt;</div>

</div>
<!--NiwutElyon1-->
<h1 id='h1'>המרחם על אכזרים - מתאכזר על רחמנים</h1>
<div id='idfields'>
<p>קוד: המרחם על אכזרים - מתאכזר על רחמנים בתנ"ך</p>
<p>סוג: פירוש</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>"<q class="mfrj">כל שנעשה רחמן על האכזרים, לסוף נעשה אכזר על רחמנים</q>" 
<small>(ר' אלעזר, מדרש תנחומא לפרשת מצורע)</small>.  
<br />איך ייתכן שהרחמים יגרמו לאדם להיות אכזרי? והרי כידוע "<q class="mfrj">אחרי הפעולות נמשכים הלבבות</q>" 
<small>(מופיע פעמים רבות בספר החינוך)</small>! ככל שאדם מתנהג יותר ברחמים, כך רגש הרחמים מתפתח אצלו יותר, והוא נעשה יותר רחמן!
<p>דבריו של ר' אלעזר נאמרו בקשר לשאול המלך; כדי להבין את דבריו יש לקרוא את הפסוקים:
<br /> <ul>
<li>שמואל ציווה את שאול (<a class='psuq' href="/tnk1/prqim/t08a15.htm#3">שמואל א טו3</a>): "<q class="psuq">עַתָּה לֵךְ וְהִכִּיתָה אֶת עֲמָלֵק, וְהַחֲרַמְתֶּם אֶת כָּל אֲשֶׁר לוֹ, 
<b>וְלֹא תַחְמֹל עָלָיו</b>; וְהֵמַתָּה 
<b>מֵאִישׁ עַד אִשָּׁה מֵעֹלֵל וְעַד יוֹנֵק מִשּׁוֹר וְעַד שֶׂה מִגָּמָל וְעַד חֲמוֹר</b></q>"
</li>  
<li>שאול לא קיים את המצוה (<a class='psuq' href="/tnk1/prqim/t08a15.htm#9">שמואל א טו9</a>): "<q class="psuq"><b>וַיַּחְמֹל</b> שָׁאוּל וְהָעָם עַל אֲגָג וְעַל מֵיטַב הַצֹּאן וְהַבָּקָר וְהַמִּשְׁנִים וְעַל הַכָּרִים וְעַל כָּל הַטּוֹב וְלֹא אָבוּ הַחֲרִימָם...</q>"</li>  
<li>ומאוחר יותר, כששאול חשד שכהני נוב שיתפו פעולה עם דוד (<a class='psuq' href="/tnk1/prqim/t08a22.htm#19">שמואל א כב19</a>): "<q class="psuq">וְאֵת נֹב עִיר הַכֹּהֲנִים הִכָּה לְפִי חֶרֶב; 
<b>מֵאִישׁ וְעַד אִשָּׁה מֵעוֹלֵל וְעַד יוֹנֵק וְשׁוֹר וַחֲמוֹר וָשֶׂה</b> לְפִי חָרֶב</q>".</li></ul>  הדמיון בין הביטויים מלמד שאכן יש קשר בין הדברים: שאול חמל על העמלקים ולא רצה להרוג אותם כפי שצווה, ולאחר מכן התאכזר על אנשי נוב והרג אותם בדיוק באותו אופן שהיה אמור להרוג את העמלקים.
<p>אולם, בכל פרשת עמלק לא נזכרה המילה "רחמים" אלא רק "חמלה", וההבדל ביניהם הוא משמעותי, כפי שכתב מלבי"ם בפירושו לפסוק 9: "<q class="mfrj"><span style="font-weight: bold;">הרחמים...</span>   בעבור
<b>שקצרה נפשו</b>   לראות באבדן איזה אדם או בצרתו...</q>  
<q class="mfrj">
<span style="font-weight: bold;"> והחמלה</span>   תהיה... 
<b>ששופט בשכלו</b>   שאין ראוי להשחית הדבר ההוא, וקיומו טוב יותר.</q>  
<q class="mfrj"></q>  
<q class="mfrj">והנה, לא הזהירו ה'... בל 
<span style="font-weight: bold;">ירחם</span>   על
עמלק, כי אלה מתכונות נפשיות, שהגם שיקיים מצות ה', בכל זאת יצוייר שיעורר
רחמיו ויכאיב לבו במיתת ילדים רכים...</q>   
<q class="mfrj">אבל
<span style="font-weight: bold;">החמלה</span>   הוא ענין מחשביי, שחושב שאין מן
הראוי והיושר להשחיתם, ושלא בצדק צוהו הנביא דבר זה, זה עון פלילי כי רוצה
להתחכם נגד ה', ועל-כן צוהו</q>   
<q class="mfrj">
<span style="font-weight: bold;">בל תחמול עליו</span>, רוצה לומר, אל תחשוב מחשבה שראוי לקיימו
ושלא להשחיתו, ובאמת בזה נכשל שאול...</q>"
 
<p>
<a href="/tnk1/kma/qjrim1/rxm.html">רחמים הם רגש של השתתפות בצער</a> - ככל שמרחמים יותר, רגש הרחמים גדל; אבל 
<a href="/tnk1/kma/qjrim1/xml.html">חמלה היא החלטה שכלית שלא להרוג</a>, ומי שחומל על אנשים שראוי להרגם עושה טעות שכלית, ועלול גם לטעות בכיוון ההפוך ולהרוג את מי שראוי לחמול עליו. ראו גם:
<a href="http://www.daat.ac.il/mishpat-ivri/skirot/233-2.htm">רגשי נקם ורחמים במערכת הענישה</a>. 
 
<p>שאול לא הפגין כל 
<span style="font-weight: bold;">רחמים</span>   כשנלחם בעמלק, שהרי הוא השאיר בחיים רק את המלך, והרג דווקא את הנשים והילדים חסרי הישע; הוא פעל מתוך 
<span style="font-weight: bold;">חמלה</span>   - מתוך שיקול שכלי שלפיו כדאי להשאיר בחיים את המלך.
 
<p> 
<div class="advanced">מה היה השיקול השכלי של שאול? 
<p>ע"פ הרב בן-נון (<a href="/tnk1/nvir/jmuela/jaul_bnnun.html">במאמרו במגדים ז</a>), שאול פעל מתוך אינטרס אישי, ורק חיפה עליו במסוה חיצוני של
רחמים: "<q class="mfrj">אין המדרש בא להביע אלא את הציניות האכזרית ברחמים על אגג, ראש המרצחים, בשעת חיסולם של כל אנשיו</q>". גם הרב רוזן (<a href="http://www.herzog.ac.il/main/megadim/9rzn.html">בתגובתו במגדים ט</a>), למרות שחלק על הרב בן-נון בדברים רבים, כתב שהרחמים של שאול לא היו רגש אמיתי של הזדהות עם הזולת, אלא "<q class="mfrj">חמלה אינטרסנטית
שיש בה סתירה פנימית, מינה ובה</q>". האינטרס האישי שהם מדברים עליו הוא כנראה המנהג המקובל של "
<a href="/tnk1/kma/qjrim2/axwt_mlkim.html">אחוות המלכים</a>" - מנהג שמטרתו
לשמור על מעמדו של המלך ע"י מתן זכויות-יתר למלך של האויב. מנהג זה הוא
אכן מנהג רע, שמביא לאכזריות כלפי אנשים פשוטים, וגם נביאי ישראל התנגדו
לו (ראו
<a href="/tnk1/kma/qjrim2/axwt_mlkim.html">אחוות מלכים</a>).
 
<br /></div>   
<br />אם כך, מדוע השתמש ר' אלעזר במילה "רחמים"? היה לו לכתוב "כל 
<b>החומל</b>   על אכזרים, לסוף נעשה אכזר על 
<b>חומלים</b>"?!
<br />&nbsp;- ייתכן שמשמעות המילה "רחמים" בלשון התלמוד שונה ממשמעותה בלשון המקרא; ראו 
<a href="/tnk1/klli/mdrjim/ltllxl.html">לשון תורה לעצמה, לשון חכמים לעצמן</a>. גם המושג "<q class="mfrj">מידת הרחמים</q>" בדברי חז"ל שונה ממשמעות המושג "<q class="psuq">רחמים</q>" במקרא - ראו 
<a href="/tnk1/kma/qjrim1/rxm.html">רחמים במקרא</a>.
<p>
 
</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="/tnk1/messages/klli_mdrjim_rxm_0.html">לתת לאיש כדרכיו כפרי מעלליו <small>/ כהנוהי</small></a> &nbsp;&nbsp;<span class='date'>[נכתב ב-03:56:16&nbsp;&nbsp;24.02.2008]</span></li>
<li><a href="/tnk1/messages/klli_mdrjim_rxm_1.html">רחמי אלהים לעומת רחמי אנשים... <small>/ רמי ניר</small></a> &nbsp;&nbsp;<span class='date'>[נכתב ב-04:16:03&nbsp;&nbsp;24.02.2008]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

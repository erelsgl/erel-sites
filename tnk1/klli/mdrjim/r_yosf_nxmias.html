<html lang="he">
<head>
<link rel='stylesheet' href='../../../_script/klli.css' />
<link rel='stylesheet' href='../../_themes/klli.css' />
<title>מגדים ח</title>
<meta HTTP-EQUIV="Content-Type" content="text/html; charset=windows-1255" />
<style type="text/css">
<!--
.left { background-repeat: repeat-x}
li { vertical-align: middle; list-style-position: outside; list-style-image: url(../images/bullet.gif);}
-->
</style>
<script language="javascript">
<!--
var x=1; //x=1 - male, x=2 - women
function change_pic(pic_num,pic_url, number)
{
	if (x!=0)
	{
		MM_swapImage(pic_num,pic_url, number);
	}
}
function return_pic()
{
	if (x!=0)
		MM_swapImgRestore();
}
function return_pic1()
{
	
	if (x==2)
		document.Image53.src="../../hp_images/herzog_main_03.gif"
	if (x==1)
		document.Image52.src="../../hp_images/herzog_main_04.gif"
}
function change_sex(sex)
{
	if (sex=="male")
	{
		document.Image52.src="../../hp_images/herzog_main_04.gif"
		document.Image53.src="../../hp_images/herzog_main_on_03.gif"
		x=1;
	}
	else
	{
		document.Image53.src="../../hp_images/herzog_main_03.gif"
		document.Image52.src="../../hp_images/herzog_main_on_04.gif"
		x=2;
	}
}
function get_url(choice)
{
	if (choice==1)
	{
		if (x==1)
			location.href="../male/data.html"
		else if (x==2)
			location.href="../female/data.html"
	}
	else if (choice==2)
	{
		if (x==1)
			location.href="../male/path.html"
		else if (x==2)
			location.href="../female/path.html"
	}
	else if (choice==3)
	{
		if (x==1)
			location.href="../male/course.html"
		else if (x==2)
			location.href="../female/course.html"
	}
	else if (choice==4)
	{
		if (x==1)
			location.href="../male/trip.html"
		else if (x==2)
			location.href="../female/trip.html"
	}
	else if (choice==5)
	{
		if (x==1)
			location.href="../male/day.html"
		else if (x==2)
			location.href="../female/day.html"
	}
	else if (choice==6)
	{
		if (x==1)
			location.href="../male/elearn.html"
		else if (x==2)
			location.href="../female/elearn.html"
	}
	else if (choice==7)
	{
		if (x==1)
			location.href="../male/forum.html"
		else if (x==2)
			location.href="../female/forum.html"
	}
	else if (choice==8)
	{
		if (x==1)
			location.href="../male/links.html"
		else if (x==2)
			location.href="../female/links.html"
	}
}
function MM_swapImgRestore() { //v3.0
var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
var d=document; if(d.images){ if(!d.MM_p) d.MM_p=new Array();
var i,j=d.MM_p.length,a=MM_preloadImages.arguments; for(i=0; i<a.length; i++)
if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}
function MM_findObj(n, d) { //v4.0
var p,i,x; if(!d) d=document; if((p=n.indexOf("?"))>0&&parent.frames.length) {
d=parent.frames[n.substring(p+1)].document; n=n.substring(0,p);}
if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
for(i=0;!x&&d.layers&&i<d.layers.length;i++) x=MM_findObj(n,d.layers[i].document);
if(!x && document.getElementById) x=document.getElementById(n); return x;
}
function MM_swapImage() { //v3.0
var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
<script language="javascript">
<!--
function MM_swapImgRestore() { //v3.0
var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
var d=document; if(d.images){ if(!d.MM_p) d.MM_p=new Array();
var i,j=d.MM_p.length,a=MM_preloadImages.arguments; for(i=0; i<a.length; i++)
if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}
function MM_findObj(n, d) { //v4.0
var p,i,x; if(!d) d=document; if((p=n.indexOf("?"))>0&&parent.frames.length) {
d=parent.frames[n.substring(p+1)].document; n=n.substring(0,p);}
if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
for(i=0;!x&&d.layers&&i<d.layers.length;i++) x=MM_findObj(n,d.layers[i].document);
if(!x && document.getElementById) x=document.getElementById(n); return x;
}
function MM_swapImage() { //v3.0
var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>
<body bgcolor=#23364f leftmargin="0" topmargin="0" marginwidth="0" marginheight="0" onload="mm_preloadimages('../images/herzog_inpg_on_15.gif','../images/herzog_inpg_on_17.gif','../images/herzog_inpg_on_18.gif','../images/herzog_inpg_on_19.gif','../images/herzog_inpg_on_20.gif','../images/herzog_inpg_on_21.gif','../images/herzog_inpg_on_22.gif','../images/herzog_inpg_on_23.gif','../images/herzog_inpg_on_05.gif','../images/herzog_inpg_on_06.gif','../images/herzog_inpg_on_07.gif','../images/herzog_inpg_on_08.gif','../images/herzog_inpg_on_09.gif','../images/herzog_inpg_on_10.gif')" text="2c4364" link="6e1315" vlink="346d0a" alink="346d0a">
<!-- ImageReady Slices (herzog_inpg.psd) -->
<table width='774' border=0 cellpadding=0 cellspacing=0 align="center">
<tr>
<td rowspan="7" background="../images/herzog_pas.gif" bgcolor="#395681" class="left">&nbsp;</td>
<td><img src="../images/herzog_inpg_01.gif" width='141' height='43' alt="לימודים"></td>
<td colspan=6 rowspan=2> <a href="../../"><img src="../images/herzog_inpg_02.jpg" WIDth='633' HEIGHT='62' alt="מכללת יעקב הרצוג" border="0"></a></td>
<td> <img src="../images/spacer.gif" WIDth='1' HEIGHT='43' alt="design"></td>
</tr>
<tr>
<td rowspan=2> <a href="javascript:change_sex('male')"><img src="../images/herzog_inpg_on_03.gif" width='76' height='46' border="0" alt="גברים" name="Image53"></a><a href="javascript:change_sex('women')"><img src="../images/herzog_inpg_04.gif" WIDth='65' HEIGHT='46' border="0" alt="נשים" name="Image52"></a></td>
<td> <img src="../images/spacer.gif" WIDth='1' HEIGHT='19' alt="design"></td>
</tr>
<tr>
<td> <a href="../general/lib.html" onMouseOut="MM_swapImgRestore()" onMouseOver="MM_swapImage('Image43','','../images/herzog_inpg_on_05.gif',1)"><img name="Image43" border="0" src="../images/herzog_inpg_05.gif" width="59" height="27" alt="ספריות"></a></td>
<td> <a href="../general/center.html" onMouseOut="MM_swapImgRestore()" onMouseOver="MM_swapImage('Image44','','../images/herzog_inpg_on_06.gif',1)"><img name="Image44" border="0" src="../images/herzog_inpg_06.gif" width="138" height="27" alt="מרכז ההדרכה בתנ&quot;ך"></a></td>
<td> <a href="../general/press.html" onMouseOut="MM_swapImgRestore()" onMouseOver="MM_swapImage('Image45','','../images/herzog_inpg_on_07.gif',1)"><img name="Image45" border="0" src="../images/herzog_inpg_07.gif" width="97" height="27" alt="הוצאת תבונות"></a></td>
<td> <a href="../general/services.html" onMouseOut="MM_swapImgRestore()" onMouseOver="MM_swapImage('Image46','','../images/herzog_inpg_on_08.gif',1)"><img name="Image46" border="0" src="../images/herzog_inpg_08.gif" width="121" height="27" alt="שירותים לסטודנט"></a></td>
<td> <a href="../general/register.html" onMouseOut="MM_swapImgRestore()" onMouseOver="MM_swapImage('Image47','','../images/herzog_inpg_on_09.gif',1)"><img name="Image47" border="0" src="../images/herzog_inpg_09.gif" width="125" height="27" alt="הרשמה ושכר לימוד"></a></td>
<td> <a href="../general/about.html" onMouseOut="MM_swapImgRestore()" onMouseOver="MM_swapImage('Image48','','../images/herzog_inpg_on_10.gif',1)"><img name="Image48" border="0" src="../images/herzog_inpg_10.gif" width="93" height="27" alt="אודות המכללה"></a></td>
<td> <img src="../images/spacer.gif" WIDth='1' HEIGHT='27' alt="design"></td>
</tr>
<tr>
<td><img src="../images/herzog_inpg_11.gif" width='141' height='19' alt="design"></td>
<td bgcolor="ebebe1">&nbsp; </td>
<td> <img src="../images/herzog_inpg_13.gif" WIDth='138' HEIGHT='19' alt="design"></td>
<td colspan=4> <img src="../images/herzog_inpg_14.gif" WIDth='436' HEIGHT='19' alt="design"></td>
<td> <img src="../images/spacer.gif" WIDth='1' HEIGHT='19' alt="design"></td>
</tr>
<tr>
<td valign="top" bgcolor="#395681">
<table width="100%" border="0" cellspacing="0" cellpadding="0">
<tr>
<td><a href="javascript:get_url(1)" onMouseOut="return_pic()" onMouseOver="change_pic('Image35','','../images/herzog_inpg_on_15.gif',1)">
<img name="Image35" border="0" src="../images/herzog_inpg_15.gif" width="141" height="34" alt="מידע ונהלים"></a></td>
</tr>
<tr>
<td><a href="javascript:get_url(2)" onMouseOut="return_pic()" onMouseOver="change_pic('Image36','','../images/herzog_inpg_on_17.gif',1)"><img name="Image36" border="0" src="../images/herzog_inpg_17.gif" width="141" height="38" alt="נתיבי לימוד"></a></td>
</tr>
<tr>
<td><a href="javascript:get_url(3)" onMouseOut="return_pic()" onMouseOver="change_pic('Image37','','../images/herzog_inpg_on_18.gif',1)"><img name="Image37" border="0" src="../images/herzog_inpg_18.gif" width="141" height="39" alt="חוגי לימוד"></a></td>
</tr>
<tr>
<td><a href="javascript:get_url(4)" onMouseOut="return_pic()" onMouseOver="change_pic('Image38','','../images/herzog_inpg_on_19.gif',1)"><img name="Image38" border="0" src="../images/herzog_inpg_19.gif" width="141" height="36" alt="סיורים"></a></td>
</tr>
<tr>
<td><a href="javascript:get_url(5)" onMouseOut="return_pic()" onMouseOver="change_pic('Image39','','../images/herzog_inpg_on_20.gif',1)"><img name="Image39" border="0" src="../images/herzog_inpg_20.gif" width="141" height="38" alt="השתלמויות וימי עיון"></a></td>
</tr>
<tr>
<td><a href="javascript:get_url(6)" onMouseOut="return_pic()" onMouseOver="change_pic('Image40','','../images/herzog_inpg_on_21.gif',1)"><img name="Image40" border="0" src="../images/herzog_inpg_21.gif" width="141" height="38" alt=" e-learning מרכז למידה"></a></td>
</tr>
<tr>
<td><a href="javascript:get_url(7)" onMouseOut="return_pic()" onMouseOver="change_pic('Image41','','../images/herzog_inpg_on_22.gif',1)"><img name="Image41" border="0" src="../images/herzog_inpg_22.gif" width="141" height="39" alt="קבוצות דיון"></a></td>
</tr>
<tr>
<td><a href="javascript:get_url(8)" onMouseOut="return_pic()" onMouseOver="change_pic('Image42','','../images/herzog_inpg_on_23.gif',1)"><img name="Image42" border="0" src="../images/herzog_inpg_23.gif" width="141" height="50" alt="קישורים לאתרים חינוכיים"></a></td>
</tr>
</table>
</td>
<td colspan=6 rowspan=3 bgcolor="ebebe1" valign="top">
<table width="100%" border="0" cellspacing="0" cellpadding="0" height="100">
<tr>
<td width="91%" valign="top" align="right">
<!-- Start Text --><h2><center>מגדים ח</h2>
<table width="90%" dir='rtl'><tr><td dir='rtl'>
<!--direction--rtl--end_direction-->
<!--text-->
<font face=rod size='2'>
<p align=justify><q class='psuq'>אליעזר שלוסברג</q>
<p align=justify><font color=#006699><q class='psuq'>עיונים בפירושי ר' יוסף נחמיאש</q></font>
<p align=justify>א. פירושי ר' יוסף נחמיאש למגילת אסתר
<p align=justify>רבי יוסף בן יוסף נחמיאש (להלן: רינ'ח) נולד בעיר טולידו אשר בספרד, בראשית המאה הארבע-עשרה1. לפי עדות עצמו היה תלמידו של הרא'ש2. מפירושו על סדר העבודה3 אפשר להסיק, כי היה תלמיד חכם, הבקי בתורה ובהלכה. חיבורו התלמודי הנוסף שנדפס הוא פירושו על מסכת אבות4, שבו הוא מצטט מפירושיהם של רבים מחכמי ספרד בימיו ובדורות שקדמו לו. רינ'ח חיבר גם פירושים למקרא, ולדעת נויבאואר, כמעט ברי, שביאר את מרבית ספרי המקרא5. בדפוס ראו אור פירושיו על מגילת אסתר6, על ספר משלי7 ועל ספר ירמיה8. אולם מעדויות שלו עצמו ושל חכמים אחרים עולה, כי ביאר גם את כל התורה, את ספר תהלים ואת מגילת קהלת. בנוסף, חיבר תחינות ובקשות, וכנראה שגם חיבור באסטרונומיה בלשון הערבית, בשם 'נור אלעאלם' (=אור עולם)9.
<p align=justify>פירושו של רינ'ח נשתמר רק בשבעת הפרקים הראשונים של מגילת אסתר. בהמשך כתב-היד מופיע פירוש לפרקים ט'--י', ולדעת המהדיר פירוש זה אינו אלא פירוש ראב'ע עם שינויים מעטים. מאמר זה מבוסס אפוא על פירוש הרינ'ח לשבעת הפרקים הראשונים במגילה. במאמר זה ננסה לעמוד על כמה ממאפייניו של פירוש רינ'ח על מגילת אסתר, העוברים כחוט השני גם בחיבוריו האחרים. זאת במטרה ללמוד על דרכי פרשנותו ועל המקורות שמהם שאב את ביאוריו למקרא.
<p align=justify>בהקדמתו לפירוש רינ'ח מסביר (בדף ג, ע'א), כי נטל על עצמו לבאר את המגילה כחלק מחובתו הדתית לתאר את גבורותיו של הקב'ה, הנובעת מהכרת נפלאותיו אשר עשה עם ישראל: 'צא ולמד מה ביקש המן הרשע ו'ישוב עמלו בראשו ועל קדקדו חמסו ירד' (תהלים, ז', יז). לכן יאות לבני ישראל לעבוד אלוהים מאהבה ומיראה, כי היא תכלית העבודה, כי האוהב איננו שוכח, והירא איננו עובר. לזאת אני, הדל באלפי, חצני נערתי (על-פי נחמיה, ה', יג) לבאר נסיו ונפלאותיו במגילת אסתר כפי יכולתי, ו'לאדם מערכי לב ומה' מענה לשון' (משלי, ט'ז, א)'.
<p align=justify>היחס לדרשות חז'ל
<p align=justify>רינ'ח מרבה להביא בפירושו את דרשות חז'ל על המגילה, לעתים בליווי מלות הערכה לפירושיהם. בביאורו למלים: 'והשתיה כדת אין אנס' (א', ח) הוא מביא את דרשת חז'ל, שלפיה השקה אחשורוש כל אחד מהמסובים מיין מדינתו (מגילה, יב, ע'א), ואחריה דרשה נוספת: 'דבר אחר: 'אין אנס' - ביין נסך. וכמה נאה פירוש זה אחר 'והשתיה כדת', כלומר: והשתיה כדת וכהלכה. מה טעם? לפי ש'אין אנס' ביין נסך'10; בביאורו למלים: 'ובמות אביה ואמה לקחה מרדכי לו לבת' (ב', ז) הוא כותב, כי על-פי הפשט לא הייתה אסתר אישתו של מרדכי, שהרי 'המלך ציווה לקבץ בתולות, איך היה סומך על הנס לומר בתולה היא'. והוא מוסיף: 'אבל דרש רבותינו אמתי, האומרים: 'אל תקרי לבת אלא לבית''11.
<p align=justify>במקרה אחד רינ'ח מביא מספר דרשות ומכריע ביניהן. במהלך דיונו בפסוק 'והשקות בכלי זהב וכלים מכלים שונים' (א', ז) הוא מביא ביאור פשטי, שלפיו היו הכלים רבים, 'עד שלא היה יכול אדם לדעת עינם [=צבעם] מרוב רבותם, לכך אמר: 'וכלים מכלים שונים', מגזרת 'שינוי', והוא תואר, כמו: 'ועם שונים' (משלי, כ'ד, כא)'12. אחר-כך הוא מביא את דברי המדרש, שלפיו הביא אחשורוש את כלי המקדש שהובאו מירושלים על-ידי נבוכדנצר, וכל הכלים האחרים שהיו באותו מעמד נשתנו לפני כלי בית ה'13, אולם הוא מכריע לטובת פירוש מדרשי אחר, שהוא מביאו מבלי לציין כלל כי יסודו במדרש: 'ואני מפרשו: 'וכלים מכלים שונים' - מי שהיה שותה בכוס, לא היה שונה ושותה, אלא מכניסו ומוציא אחר'14.
<p align=justify>פירושים פשטיים
<p align=justify>אף על פי שהפרשנות על דרך הדרש היא המאפיינת את ביאורו של רינ'ח למגילה, אין הוא נמנע מלהביא ביאורים פשטיים לצד דרשות חז'ל. בביאורו על 'להביא את ושתי המלכה לפני המלך' (א', יא) הוא כותב: 'הדרוש ידוע, שציווה להביאה ערומה (מגילה, יב, ע'ב), אבל הפשט אמר: כתר מלכות, והוא החן [צ'ל: הדין] לשאר תכסיסין, 'להראות את העמים והשרים את יפיה כי טובת מראה היא''; בביאורו על דברי אחשורוש לאסתר: 'ומה בקשתך עד חצי המלכות וינתן לך' (ה', ג) הוא מביא את דרשת חז'ל: ''עד חצי המלכות' ולא דבר החוצץ במלכות' (מגילה, טו, ע'ב), דהיינו: 'בית המקדש שכורש ציווה לבנותו וחזר בו, ועמד אחשורוש וביטל המלאכה'. אח'כ הוא מוסיף: 'והפשט: אפילו אם תבקשי חצי המלכות יינתן לך'; קודם שהוא מצטט את דרשת חז'ל, שלפיה מוסב הפסוק 'בלילה ההוא נדדה שנת המלך' (ו', א) על מלכו של עולם (מגילה, טו, ע'ב), רינ'ח מביא ביאור פשטי, שלפיו נדדה שנתו של המלך אחשורוש, משום שהזמנת המן על-ידי אסתר להשתתף במשתה שהיא עתידה לערוך למחרת היום עוררה בקרבו חששות, שמא השניים זוממים להורגו, 'ודרך המלכים, כשתדד שנתם, להביא לפניהם משלים וחידות להשתעשע בהם, וזהו עניין הבאת ספר הזכרונות'.
<p align=justify>יתרה מזאת, למרות הדרשות הרבות השזורות בכל פירושיו, רינ'ח רואה עצמו כפשטן ולא כדרשן. לאחר שהסביר מדוע היה זה דווקא ממוכן אשר יעץ לאחשורוש להעביר את ושתי ממלכותה, אף שהיה הזוטר שביועצי המלך, הוא מביא את דרשת חז'ל, שלפיה 'ממוכן זה המן' (מגילה, יב, ע'ב), ומסיים: 'ודבריהם דברי אלוהים חיים, אבל לפרש פשוטו של מקרא באתי' (א', טז).
<p align=justify>מקורותיו של רינ'ח
<p align=justify>בחיבוריו רינ'ח מרבה לצטט מפירושיהם של חכמי ישראל בימי-הביניים בכלל, ובספרד בפרט. בנוסף לרש'י, ראב'ע ורד'ק, שאת ביאוריהם הוא מביא פעמים רבות, מצויים בחיבוריו פירושים של רב סעדיה גאון, רב האיי גאון, הרמב'ם, ר' שמואל הנגיד, ר' יוסף קמחי, רבי יונה מגירונדי, ר' בנימין הברגלוני, ר' אברהם בן שושן, ר' דוד בן שושן, ר' ישמעאל בן יוסף, ר' אפרים אבזמרה, ר' משה בן נחמיאש, ר' טודרוס הלוי, ר' יעקב גיאני, ר' ישראל בן יוסף ואחרים. במקרים רבים הוא מצטט פירושים של חכמים אלה גם מבלי לנקוב בשמם.
<p align=justify>בפירושו למגילת אסתר רינ'ח מביא ביאורים בשם רס'ג (א', ד), ראב'ע (שלוש פעמים: ה', ח, יא; ז', ה)15, רד'ק (ז', ח), הרא'ש (ג', יג), בנו - רבי יעקב בעל הטורים (ה', ד)16, ר' ישראל בר' יוסי (א', א)17 ור' סעדיה פיגו (א', יח)18. ברכה מיוחדת קובע הפירוש שרינ'ח מביא בשם רס'ג, שכן הוא לא היה ידוע ממקורות אחרים: 'בהראותו את עשר כבוד מלכותו ואת יקר תפארת גדולתו' (א', ד) - 'ורבי סעדיה ז'ל פירש, כי כיוון להראות עושר הסגן שלו ויקרו, וממנו יוכל הרואה להבחין מה בין עושר ויקר הסגן לעושר ויקר המלך, שהרואה עושר השר אומר: אם עושר השר כן, עושר המלך על אחת כמה וכמה, ולכך אומר: 'כבוד מלכותו', 'תפארת גדולתו', ולא אמר: 'מלכותו גדולתו''. ואכן, פרופ' יהודה רצהבי אישר בפני, כי מצוי בידו קטע גניזה שעדיין לא נדפס, ובו פירושו זה של רס'ג19.
<p align=justify>פירושים מקוריים
<p align=justify>לצד פירושיהם של חז'ל ושל הפרשנים הנ'ל, מצויים בחיבורנו גם ביאורים מקוריים. על הפסוק 'ולמלך אין שוה להניחם' (ג', ח) רינ'ח מביא פירוש, שלפיו אין למלך תועלת להניחם, ומוסיף: 'ואני מפרשו: לאחר שאמר: 'ואת דתי המלך אינם עשים' (שם), אם כן 'אין שוה להניחם', שהרי אתמול הרג את ושתי בעבור שלא עשתה דת המלך, כל שכן שיש להרוג עם בזוי כזה, ובמגילה (יג, ע'ב) דרשו פסוק זה בעניין אחר'; בדיונו על המלים: 'וסוס אשר רכב עליו המלך ואשר נתן כתר מלכות בראשו' (ו', ח) הוא מביא פירוש, שלפיו כינוי הקניין החבור שבמלה 'בראשו' חוזר לסוס, 'כי היה דרך המלכים שישימו על ראשי סוסיהם כתר מלכות כשרוכבים עליהם'20. אחר-כך הוא מוסיף: 'והנכון בעיני, שוי'ו 'ואשר' במקום כ'ף, ור'ל: 'וסוס אשר רכב עליו המלך כאשר נתן כתר מלכות בראשו', כלומר: ביום שמלך. והתרגום מסייעני: 'וסוסא דרכיב עלוהי מלכא ביום דעל למלכותא ודי אתיהב כלילא דמלכותא ברישיה'. ומצאתי כתוב אומר: 'כי אזן מלין תבחן וחך יטעם לאכל' (איוב, ל'ד, ג), ומשפטו: 'כחיך יטעם לאכל''21.
<p align=justify>פירושים לשוניים
<p align=justify>בפירושו של רינ'ח למגילת אסתר מצויים גם פירושים לשוניים אחדים, המושפעים במידה לא מעטה מפירושיו של ראב'ע. בביאורו על 'ונשלוח ספרים' (ג', יג) הוא כותב: ''ונשלוח ספרים' - שם הפועל מבניין נפעל, 'נשאל דוד' [צ'ל: 'נשאל נשאל דוד'] (שמו'א, כ', כח), 'נלחם נלחם בנו'' [צ'ל: 'בם'] (שופטים, י'א, כה)22; את הפועל 'ותתחלחל' (ד', ד) רינ'ח גוזר מלשון 'חיל אחז' (שמות, ט'ו, יד); האות צד'י במלה 'והצלה' (ד', יד) דגושה בגלל חסרון פ'א הפועל נו'ן; היו'ד במלה 'יקר' (ו', ג) נקודה בשוא, משום ששם העצם בא בצורת נסמך23.
<p align=justify>אולם במקום אחד רינ'ח איננו מסתפק בפירושו של ראב'ע ומוסיף עליו את דעת רד'ק. בדונו בדברי אחשורוש: 'מהרו את המן' (ה', ה) רינ'ח מתלבט, אם הפועל 'מהרו' הוא פועל יוצא או עומד. בעוד ראב'ע קובע שהוא פועל יוצא, ומביא לכך ראיה מדברי המלאך ללוט: 'מהר המלט שמה' (בראשית, י'ט, כב), ששיעורם לדעתו: 'מהר נפשך'. רינ'ח מוסיף גם את דעת רד'ק, כי ייתכן שהוא פועל עומד, והמושא 'את המן' מוצרך, לפיכך, על-ידי פועל שאיננו מופיע בפסוק והטעון השלמה: 'ומשפטו: 'מהרו <q class='psuq'>וקראו</q> את המן', וכן: 'מהרי שלש סאים' (בראשית, י'ח, ו) משפטו: 'מהרי וקחי''24.
<p align=justify>במקרה אחד אנו מוצאים אצל רינ'ח ביאור המבוסס על הכרת סגנון המקרא. בהסבירו מדוע הכתוב מספר, כי המן הלביש את מרדכי את לבוש המלכות והרכיבו על הסוס (ו', יא), ולא הזכיר את כתר המלכות (שם, ח), רינ'ח כותב: 'כן דרך המקרא, כאומרו: 'ויבחר משה אנשי חיל' (שמות, י'ח, כה) ולא חזר פעם אחרת: 'יראי אלהים אנשי אמת שנאי בצע' (שם, שם, כא), וכמוהם רבים'25.
<p align=justify>ריאליה פרסית
<p align=justify>לעתים רינ'ח מבסס את פירושו על מנהגי הפרסים, שאת המידע עליהם הוא שואב בדרך-כלל ממדרשי חז'ל. בביאורו על א', ג: 'עשה משתה לכל שריו ועבדיו' הוא כותב, כי כך היה התנאי ביניהם: 'אם מפרס מלכם, יהיו השרים ממדי, ואם ממדי מלכם, יהיו השרים מפרס. והנה אחשורוש פרסי ודריוש מדיי, ולכן הקדים פרס למדי, כי המלך היה פרסי, ובמקום אחר אומר: 'למלכי מדי ופרס' (י', ב)'26; על הפסוק: 'אם על המלך טוב יצא דבר מלכות מלפניו ויכתב בדתי פרס ומדי ולא יעבור' (א', יט) הוא מציין, 'כי כן הייתה דתם, כיוון שהסכים המלך על דבר, שוב לא היה יכול לחזור בו. בוא וראה, כי דריוש, שהיה חפץ בהצלת דניאל ולא יכול מזה הטעם, כאשר מפורש בדניאל'27; בבארו מדוע שמע אחשורוש לעצת ממוכן תחילה, למרות שהיה הזוטר שביועציו (א', יג), הוא כותב: 'כי כן היה מנהגם להשיב קטן שבמייעצים, ואם לא היו נראים דבריו היו שואלים לגדול הימנו. כך היו עושין עד שהיו מגיעים לגדול שבכולן, ומפני שישרו בעיני המלך דברי ממוכן, לא הוצרכו לעצת אחרים'28; בהסבירו מדוע המתין המן עד י'ג בחודש אדר ולא ביקש להשמיד את היהודים בראשית אותו חודש (ג', יג) הוא כותב (בשם הרא'ש), כי 'דרך הקוסמים לעשות כל מעשיהם בתגבורת הלבנה, וג' ימים קודם חצי החודש הלבנה בתגבורתה, לכך לקחו יום ראשון לתגבורת'; את הפועל 'חפו' (ז', ח) הוא מבאר כפועל יוצא ומסב אותו על המשרתים, כי 'אולי כך דרך העבדים והמשרתים לכסות פני מי שכעס עליו מלך פרס ומדי, כדי שלא יראהו המלך עוד'29.
<p align=justify>
<p align=justify>ב. פירושיו של רב סעדיה גאון בחיבוריו של רבי יוסף נחמיאש
<p align=justify>בחיבוריו רינ'ח מרבה לצטט מפירושיהם של חכמי ישראל בימי-הביניים בכלל, ובספרד בפרט. בנוסף לרש'י, ראב'ע ורד'ק, שאת ביאוריהם הוא מביא פעמים רבות, מצויים בחיבוריו פירושים של הרמב'ם, ר' שמואל הנגיד, ר' יוסף קמחי, רבי יונה מגירונדי, ר' בניימין הברגלוני, ר' אברהם בן שושן, ר' דוד בן שושן, ר' ישמעאל בן יוסף, ר' אפרים אבזמרה, ר' משה בן נחמיאש, ר' טודרוס הלוי, ר' יעקב גיאני, ר' ישראל בן יוסף ואחרים. מבין גאוני בבל, רינ'ח מביא פירושים רק משמם של רב האיי גאון30 ושל רב סעדיה גאון.
<p align=justify>ככל הנראה, הכיר רינ'ח את פירושיו של רס'ג במקורם הערבי ולא בתרגום עברי. על בקיאותו בלשון הערבית יעידו המלים הערביות הרבות הפזורות בחיבוריו31, וכן העובדה, שהוא תרגם בעצמו את המובאות ממורה נבוכים לרמב'ם32. יתרה מזאת, לרינ'ח מיוחס גם חיבור אסטרונומי הכתוב בערבית, בשם 'נור אלעאלם' [=אור העולם]33, אשר רק מי ששולט בלשון הערבית על בוריה יכול היה לחברו.
<p align=justify>הפירושים שרינ'ח מביא בשם רס'ג לקוחים מביאוריו של הגאון לתורה, לספר ישעיהו, לספר משלי ולמגילת אסתר. ריבוי פירושיו של רס'ג אצל פרשן מקרא ספרדי שחי כ400- שנה אחריו, יש בו כדי ללמדנו על מידת השפעתם של חיבורי הגאון על פרשנות המקרא בדורות שאחריו.
<p align=justify>להלן רשימת פירושי רס'ג בחיבוריו של רינ'ח:
<p align=justify>ספר שמות: ל'ד, ז34.
<p align=justify>ספר ישעיהו: א', ז35.
<p align=justify>ספר משלי: א', ז36, טז, כז; ו', ב--ג, יט, כו, כט37; ז', ו, טז, יח--יט; ח', ב--ג, יג; ט', ח, יב; י', לב; י'א, כא; י'ד, ז, כד; י'ט, טז, כב; כ'ה, כז; כ'ו, יז; ל', טו--טז.
<p align=justify>מגילת אסתר: א', ד.
<p align=justify>מבדיקת כל המובאות מפירושי הגאון עולה, כי אין ספק, שכל הפירושים הם לרב סעדיה גאון, ולא לרב סעדיה אחר. בפעם היחידה שרינ'ח מביא פירוש של 'רב סעדיה' שאיננו הגאון, הוא נוקב בשמו המלא: רב סעדיה פיגו נר'ו38, אשר חי כנראה בימיו (כפי שאפשר להסיק מן התוספת 'נר'ו'). לעומת זאת, הפירוש שרינ'ח מביא מספר פסוקים קודם לכן בשם 'רבי סעדיה ז'ל', ושלפיו הראה אחשורוש לאורחיו במשתה היין את עושרו ויקרו של סגנו (א', ד), כדי שהצופים יוכלו להקיש מעושרו של הסגן על עושרו של המלך (דף ד, ע'ב), הוא אכן לרס'ג. אף שפירוש זה אינו מוצא את ביטויו בתרגומו הערבי של הגאון לפסוק39 ואיננו ידוע לנו ממקור אחר, אישר באוזני פרופ' יהודה רצהבי, כי מצוי בידו קטע מפירושו של רס'ג למגילה ששרד בגניזה, ובו פירושו זה של הגאון.
<p align=justify>רינ'ח הכיר לא רק את פירושו הארוך של רס'ג, אלא גם את תרגומו. בפירושו על משלי, י'א, כא: 'יד ליד לא ינקה רע וזרע צדיקים נמלט' רינ'ח כותב: 'ורבינו סעדיה גאון ז'ל פירש בהפוך יד ליד, שהוא מגזרת 'ונקה לא ינקה' (שמות, ל'ד, ז) [לא ינקה] רע. 'וזרע צדיקים נמלט' - לא יימלט צדיק עצמו, אלא גם זרעו יימלט בצדקתו, כדכתיב: 'נצר חסד לאלפים'' (שם). בביאורו לפסוק40 הגאון מתייחס רק לסיפא של הפסוק, ופירושו אכן הובא לעיל במדויק. לעומת זאת, הפירוש שרינ'ח מביא בשם רס'ג לרישא של הפסוק, אינו אלא תרגומו הערבי: 'כתקלב יד ליד לא יברו אלרדי' (בעברית: כהפוך יד ליד, [כך] לא יינקה הרשע)41.
<p align=justify>במקרים רבים רינ'ח מצטט מפירוש רס'ג כלשונו, מבלי להוסיף על דבריו או לקצרם, ומבלי להביע הערכה כלשהי לגבי ערכם הפרשני או לגבי הקשיים שהם מעלים. כך למשל, בפירושו לירמיה, י'ח, יד: 'מים זרים', הוא מביא את ביאורו של הגאון על ישעיה, א', ז: 'כמהפכת זרים' - 'כמהפכת זרם מים השוטף'42, מבלי לנתח אותו ואת הקשיים שבו43; בדונו במשלי, א', כז: 'בבא כשאוה (כשואה קרי) פחדכם ואידכם כסופה יאתה', הוא מביא ללא כל הערה את פירושו של רס'ג, שלפיו 'איד' רומז לעונשם של הפתאים בעולם הזה, אשר נמשל לסופה, ככתוב: 'בסער ביום סופה' (עמוס, א', יד), ואילו 'פחד' רומז לעונשם בעולם הבא, ואשר נמשל לשואה, ככתוב: 'ומה תעשו ליום פקדה ולשואה ממרחק תבוא' (ישעיה, י', ג)44.
<p align=justify>לעתים רינ''ח משנה מעט מלשונו של רס'ג, לשם תוספת הבהרה וביאור. בפירושו על המלים: 'אולת כסילים אולת' (משלי, י'ד, כד), למשל, רינ'ח מצטט את פירושו של הגאון, שלפיו ישנם שלושה סוגים של כסילים: זה היודע שהוא כסיל, זה החושב שהוא חכם ואילו האחרים כסילים, וזה החושב שגם הוא וגם האחרים כסילים. הפסוק שהובא לעיל רומז, אליבא דרס'ג, על הסוג האחרון. אולם בעוד רס'ג מסיים את ביאורו בקביעה, כי שני הסכלים האחרונים אינם יודעים שהם סכלים, רינ'ח כותב בשמו, כי שני האחרונים 'קשים מן הראשונים', רוצה לומר: אי-הכרתם בסכלותם גורמת לכך, שהם גרועים יותר מן הסכל המכיר בחולשות עצמו ויודע את מצבו45.
<p align=justify>יש ורינ'ח מוסיף לפירוש הגאון דברי הסבר וביאור. בפירושו על משלי, ח', יג, רס'ג מבאר, כי 'גאה' היא 'גאוותו של האדם בעצמו'46, ואילו רינ'ח מביא בשמו, כי 'גאה' רומז על 'המתגאה בעצמו לסלסל בשערו וכיוצא בזה מרוב גסות רוחו' (עמ' 40); בפירושו על הפסוק: 'שפתי צדיק ידעון רצון ופי רשעים תהפכות' (משלי, י', לב), רינ'ח מביא את ביאורו של הגאון, שלפיו יש לשורש יד'ע גם הוראה של 'להתרגל', כפי שאמר אליהוא בן ברכאל: 'כי לא ידעתי אכנה' (איוב, ל'ב, כב), שעניינו: ידעתי לכנות, אך לא הורגלתי לכך47. אחר-כך הוא מוסיף על דברי רס'ג ומבאר את הפסוק לשיטתו: 'וטעם הפסוק, כי הצדיקים הורגלו שפתותיהם 'רצון', לרצות המקום והבריות, כי כל דברתם דברי רצון ופיוס ותחנונים לפני המקום והבריות, אבל 'פי רשעים תהפכות', שאינם מדברים תבונה' (עמ' 55); בביאורו על משלי, י'ט, טז: 'שמר מצוה שמר נפשו' רס'ג כותב, כי כוונת הפסוק 'שלא יחזיקו עובדי ה' טובה לעצמם. אומר להם [=ה']: לא עשיתם אלא לנפשכם ששמרתם אותה'. רינ'ח, לעומת זאת, מרחיב את לשונו של הגאון: 'ורב סעדיה פירש טעם הפסוק הזה, שלא יתגאה האדם בעשות מצווה, כי לכך נוצר, ואם הוא שומר מצווה, אליו תבוא התועלת משמירתה לא לשם, כי אם צדקת מה תתן לו'48; בפירושו על הפסוק: 'אכל דבש הרבות לא טוב וחקר כבדם כבוד' (משלי, כ'ה, כז) רינ'ח מצטט את הגאון, שביאר, כי כשם שלא טוב לאכול הרבה דבש, כך לא כדאי לו לאדם לקבל את כל הכבוד שחבריו מכבדים אותו, שכן אם לא יוכל לגמול להם על הכבוד שהם מעניקים לו, סופם שיהפכו עורם וישנאו אותו. והוא שב ומוסיף הסבר לסיפא של הפסוק: 'וטעם 'וחקר כבדם כבוד' - מבקשים ממך כבוד על חקר כבודם'49; בפירושו על משלי, ל', טו--טז הוא מביא את ביאורו של הגאון ומסכם: 'וביארתי דבריו להקל על המעיין' (עמ' 184).
<p align=justify>ההוספה על דברי רס'ג בולטת במיוחד במקום שבו הגאון קיצר מאוד בפירושו והסתפק ברמיזה בלבד. בפירושו על הפסוק: 'לך מנגד לאיש כסיל ובל ידעת שפתי דעת' (משלי, י'ד, ז) הגאון מסתפק בציון העובדה, שבפסוק זה יש, לדעתו, מלה נסתרת: 'ואם לאו'50. רינ'ח, לעומת זאת, מרחיב ומבאר את הפסוק כולו אליבא דרס'ג: 'ורב סעדיה ז'ל פירש: 'לך מנגד לאיש כסיל', שאם לא תעשה כן - 'ובל ידעת שפתי דעת', ולפיכך תהיה מתחבר עם הדומה לך, ועל דרך: 'לא לחינם הלך זרזיר אצל עורב'' (חולין, סה, ע'א; עמ' 74 בפירוש רינ'ח).
<p align=justify>ברם, יש ורינ'ח מקצר ואיננו מביא את דברי רס'ג במלואם. בפירושו על משלי, כ'ו, יז: 'מחזיק באזני כלב עבר מתעבר על ריב לא לו' רינ'ח מבאר, כי הגאון מקשר את המלה 'עבר' עם 'כלב' ומפרש: 'מחזיק באזני כלב עובר, שהיה עובר ולא חרץ לו, והוא בא והחזיק באזנו וגורם על עצמו שינשכנו, כן מתעבר על ריב לא לו' (עמ' 153). רס'ג, לעומת זאת, מאריך בפירושו לבאר, מדוע המחזיק באוזן כלב עובר גורם רעה לעצמו: 'אם היתה כניסתו באופן זה בריב, הרי הוא כמחזיק בכלב עובר שלא יקבל ממנו תועלת, אלא יבואהו מתיעובו - תיעוב זוהמתו, ומלכלוכו יטונפו ידיו, ומכלביותו - הנשיכה והשיסוע, ומנביחתו - החלחלה וכאב הראש'51.
<p align=justify>במספר מקומות רינ'ח מנסה לבאר כיצד הבין רס'ג את הפסוקים שאותם ביאר. בביאורו על המלים: 'יראת ה' ראשית דעת' (משלי, א', ז) רינ'ח כותב, כי אין כוונת הגאון, שיראת ה' קודמת לידיעה, אלא 'שהחכמה והדעת, ראשיתה וטובה היא יראת ה''. והוא מוסיף: 'אולי מפרש [=הגאון] 'ראשית' כמו 'וראשית שמנים ימשחו' (עמוס, ו', ו), 'בשמים ראש'' (שמות, ל', כג)52; לאחר שהוא מבאר, שהפסוק: 'כי רגליהם לרע ירוצו וימהרו לשפך דם' (משלי, א', טז) מוסב על הרשעים הממהרים לשפוך את דם זולתם, רינ'ח מביא את פירושו של רס'ג, שלפיו הכתוב עוסק ברשעים, אשר מדמים כי הם שופכים את דם זולתם, אך למעשה הם שופכים את דם עצמם. אחר-כך הוא מוסיף ומבאר, כי הקשרו של הפסוק הוא שהביא את הגאון לביאור זה: 'ויהיה פירוש פסוק זה על החטאים עצמם, כעין הפסוקים שאחריו'53; בפירושו לפרק ל'א בספר ירמיהו רינ'ח דן באריכות בפירושו של הגאון על י'ג מידות, שלפיו גם התארים: 'פקד עון אבות על בנים ועל בני בנים על שלשים ועל רבעים' (שמות לד, ז) הם ממידות הרחמים. במהלך דיונו רינ'ח מבאר את ראיותיו של הגאון, את ההשגות על פירושו ואת דברי תשובתו למשיגים54.
<p align=justify>אולם במספר מקרים רינ'ח מביע הסתייגות מביאור הגאון. בפירושו על משלי, א', ז, שנדון לעיל, רינ'ח כותב: 'והגאון זה ז'ל פירש מה שאמרו ז'ל (משנה אבות, ג', ט): 'כל שיראת חטאו קודמת לחכמתו חכמתו מתקיימת', וכבר כתבתי מה שנראה לי'55; בפירושו על המלים: 'ורהב רעיך' (משלי, ו', ג) הוא כותב: 'פירש ר' סעדיה טעם 'ורהב' כמו 'ופייס', פירש לפי מקומו מבלי דמיון'56; בביאורו על משלי, ו', כט: 'כן הבא אל אשת רעהו לא ינקה כל הנגע בה' רינ'ח מצטט את רס'ג, כי על שלוש עבירות נאמר במקרא 'לא ינקה': שבועת שוא (שמות, כ', ז), עדות שקר (משלי, י'ט, ה) ואשת איש (משלי, ו', כט), ומוסיף: 'כתב רב סעדיה ז'ל: כל העובר על אחת מהם, אפילו עשה תשובה לא תדחה התשובה העונש מליענש עליה בעולם הזה, ויש לעיין בדבריו'57.
<p align=justify>את דברי הביקורת החריפים ביותר על פירוש של הגאון רינ'ח מביא בביאורו על משלי, ו', יט: 'יפיח כזבים עד שקר ומשלח מדנים בין אחים': 'ורב סעדיה ז'ל כתב, כי 'לשון שקר' היא השביעית, השקולה כנגד כולם, ותלה כל המדות בה, כי כולם נכללים בה, כאשר כתוב בספרי58. אלא שקשה לי על דברו, למה הזכירה שנייה בסדר מניינם, או יזכירנה ראשונה או אחרונה! ודברי רז'ל, האומרים, כי 'משלח מדנים בין אחים' (פסוק יט) היא השביעית, דברי קבלה הם ועליהם יש לסמוך' (עמ' 31).
<p align=justify>בביאורו על משלי, ט', ח, רינ'ח מביא את פירושו של רס'ג על פסוק ז: 'יסר לץ לקח לו קלון', שלפיו הלץ הוא המוכיח, ודוחה אותו בטענה, שאין הוא מתיישב עם המשך הפסוק: 'ומוכיח לרשע מומו' ועם פסוק ח. ברם, נראה לי, שרינ'ח לא הבין כהלכה את דברי הגאון, שכן בדיקת תרגומו הערבי ['מאדב אלדאהי' = המוכיח את הלץ59] ופירושו הארוך, מעלה בבירור, שרס'ג סבור, כי הפסוק עוסק במי שמוכיח את הלץ, ולא בלץ המוכיח אחרים, כפי שרינ'ח מביא בשמו. אמת, הגאון סבור, שהפסוק דן במי שאינו מיטיב להוכיח, ושתוכחתו עלולה להביא בסופו של דבר לידי מצה ומריבה בינו לבין המוכח60, אולם עדיין אין להסיק מדבריו אלה, כי כוונתו, שהלץ הוא המוכיח, הגם שטעמי המקרא (שהפסיקו בין 'יסר' ובין 'לץ') עשויים לתמוך בפירוש זה.
<p align=justify>במספר מקרים פירושו של רינ'ח מעלה את האפשרות, שגרסת פירוש הגאון שהייתה לפניו, שונה מזו לפנינו. בפירושו על משלי, ו', ב--ג הוא כותב: 'פירש ר' סעדיה 'ורהב' כמו 'ופייס', פירש לפי מקומו מבלי דמיון'. ברם, בפירושו הארוך הגאון מסביר, כי גזר את 'ורהב' ממה שנאמר: 'ולא פנה אל רהבים' (תהלים, מ', ה), ו'ורהבם עמל ואון' (שם, צ', י)61. מן העובדה שרינ'ח כותב, כי הגאון פירש את 'ורהב' ללא ראיה מן המקרא, בניגוד לדבריו המפורשים של רס'ג, נויבאואר מסיק, כי לנגד עיניו של רינ'ח עמדה גרסה אחרת של פירוש הגאון, שבה היה חסר הפירוש הנ'ל62. בהמשך הוא מביא את פירושו של הגאון על: 'נוקשת באמרי פיך' - 'נלכדת באמרי פיך', אשר לפיו הפסוק מלמד על מצוקתו של הערב, הלכוד בין שתי אפשרויות קשות: 'אם בא עימו לדין, שואל אותו הדיין: 'ערבת לאיש הזה'? אם הוא כופר - נוקש באמרי פיו, שהוא מכחיש ומכזב, ואם הוא מודה - נלכד באמרי פיו, שחייב לשלם'. אולם העצה שרס'ג יועץ לערב על-פי רינ'ח: 'אם כן אין לו עצה אחרת אלא להיכנע לפניו' אינה תואמת את המובא בפירוש רס'ג כפי שהוא לפנינו, שכן הלה מייעץ לערב לא להתווכח עם חברו, אלא להתפייס עמו ולהגיע אתו להסדר. ברם יתכן, שסטייתו של רינ'ח מפירוש רס'ג במקרה זה נובעת מכך שתרגם את דבריו באופן חופשי, ולא משום שהייתה לפניו גרסה אחרת של פירוש הגאון.
<p align=justify>בפירושו על משלי, ז', ו: 'כי בחלון ביתי בעד אשנבי נשקפתי' רינ'ח מצטט את ביאורו של רד'ק, שלפיו 'אשנבי' עניינו חלון, ומוסיף, כי רב סעדיה ז'ל פירש שהוא הנקרא בלשון ערב 'שבאך'. אולם בכל הגירסאות של תרגום רס'ג שבידינו, הלשון איננה 'שבאך' אלא 'משכאה', שעניינה גומחה בלתי מפולשת בקיר, שבה מניחים את הנר או המנורה63. אי-אפשר לומר, שנתחלף לו לרינ'ח תרגומו של רס'ג למלה 'חלון' בתרגומו למלה 'אשנבי', שכן גם את 'חלון' לא תרגם רס'ג 'שבאך', אלא 'כוה', שהוא אכן 'חלון', 'צוהר'.
<p align=justify>מאידך, יש ורינ'ח מייחס לרס'ג ביאורים לא לו. בפירושו על משלי, ל', טו: 'לעלוקה שתי בנות הב הב' רינ'ח מביא את ביאורו של הגאון, שלפיו 'עלוקה' היא 'שרץ משרצי המים, בלשון ערב 'עלאקה', ומוצץ הדם משתי קצוותיו, וזה טעם 'שתי בנות הב הב'' (עמ' 184). אולם בתרגומו ובביאורו הארוך הגאון מפרש, כי 'עלוקה' עניינה 'היעדר' ['עדם' בלשון המקור]. יתרה מזאת, בראשית דיונו בפסוק רינ'ח מביא את דעת הגאון, כי 'טעם 'לעלוקה' אפס וכליון'. נראה, לפיכך, כי צדק המהדיר, שהעיר (שם, הערה 6), כי יש לתקן את הגרסה ולקרוא: 'והרב טודרוס ז'ל', אשר נזכר בסוף הפירוש64.
<p align=justify>פירוש אחד שרינ'ח מביא בשם רס'ג, לא מצאתי מקורו. בפירושו על משלי, ז', טז: 'מרבדים רבדתי ערשי חטבות אטון מצרים' רינ'ח כותב: 'רב סעדיה ז'ל פירש 'מרבדים' שהם הנקראים בלשון חז'ל 'כילות', וזה טעם 'חטבות אטון מצרים', שהם תלויות גבוהות וחטובות במיתרי מצרים החזקים. ויהיה 'חטבות' מעניין 'וה' האמירך היום' (דברים, כ'ו, יח) ותרגום אונקלוס 'חטבך יומא דין', והאמיר באילן הענף העליון, וכן 'אטון מצרים' מעניין 'מיתריהם' (שמות, ל'ה, יח), שתרגם אונקלוס 'אטוניהון''. אולם רס'ג מתרגם את שם העצם 'מרבדים' במלה 'נג'וד', שהוראתה: 'מצעים', ואת 'חטבות אטון מצרים' - 'ואראיכא מן חשו מצר' [=מושבים ממולאים במילוי מצרי]65. בפירושו הארוך אין הוא מבאר את הפסוק כלל, ואורכו של הפירוש המובא אצל רינ'ח שולל את האפשרות, שהוא נשמט בשגגה מן הטקסט המקורי על-ידי מעתיק. מאידך, לשונו של רינ'ח קרובה מאוד מבחינה עניינית וסגנונית ללשונו של ר' יונה אבן ג'נאח בספר השורשים (שורש רב'ד): ''מרבדים רבדתי ערשי' מסכים שמשימים נגד המיטות בבית. ומחזק העניין הזה אומרו: 'חטבות אטון מצרים', ורצונו לומר, כי המרבדים, והם המסכים, תלויים במיתרים העשויים במצרים. וגזרת 'חטבות' מתרגום 'וה' האמירך היום', אשר הוא 'חטבך יומא דין', כלומר: רוממך והעלך, ומזה נאמר לסעיף העליון 'אמיר' - 'גרגרים בראש אמיר' (ישעיה, י'ז, ו). ו'אטון' דומה לתרגום 'מיתריהם', אשר הוא 'אטוניהון''. נראה לי, לפיכך, כי הפירוש הנ'ל איננו לרס'ג, והוא יוחס לו בטעות ע'י רינ'ח או ע'י מעתיק טועה.
<p align=justify>
<p align=justify>במאמר זה עסקנו בפירושי רס'ג שהובאו בחיבוריו של רינ'ח בשמו של הגאון. ברם, השפעתו של רס'ג על רינ'ח באה לידי ביטוי לא רק בציטוטים הרבים מביאוריו, אלא גם בפירושיו הרבים המובאים שלא בשמו. את חלקם ראה רינ'ח במו עיניו, וחלקם חדר לפירושיו באמצעות ביאוריהם של פרשנים אחרים, דוגמת ראב'ע, ומדקדקים דוגמת ריב'ג ורד'ק. כמה מהתרגומים הערביים שרינ'ח מביא בפירושו לספר משלי מתאימים לאלה של הגאון. כך, למשל, הוא מתרגם שם העצם 'הון' (כ'ט, ג) במלה הערבית 'מאל', ואת שם-העצם 'מתלעתיו' (ל', יד) במלה הערבית 'אניאב', כפי שעושה זאת הגאון. פירושים נוספים המושפעים מרס'ג: 'פני המן חפו' (אסתר, ח', ח), משום שמנהגם של עבדי מלך פרס היה לכסות את פני מי שהמלך קצף עליו, כדי שלא יראהו עוד; דברי אליהוא לאיוב: 'וחך יטעם לאכל' (איוב, לד, ג) עניינם: 'כחיך יטעם לאכל'66.
<p align=justify>
<p align=justify>הערות
<p align=justify>
<p align=justify>* להולדת בתי בת-אל חנה.
<p align=justify>1. רינ'ח היה תלמידו של הרא'ש (ראה להלן), אשר נפטר בשנת 1327, ומכאן נויבאואר מסיק, שהוא נולד לקראת התחלת המאה הארבע-עשרה. ראה: </font><font size='2'>Adolf Neubauer, 'Literary Gleanings', JQR (o.s.) 5 (1893), p</font><font face=rod size='2'>. 709
<p align=justify>2. בפירושו למגילת אסתר (ג', יג; וראה דיון בפירוש זה להלן) הוא מספר: 'ושאלתי מרי הרא'ש נרו והשיב...'; בפירושו למסכת אבות הוא מביא ביאור של 'מורי הרא'ש ז'ל' (מט, ע'ב; עפ'י תיקון המהדיר שם); בפירושו לסדר העבודה הוא מסביר מדוע נטל על עצמו את מלאכת הפירוש ובין השאר הוא כותב: '... לכן נטלתי על עצמי, אני צעיר בני הישיבה, לפרש סדר העבודה שרגילים לומר ביום הכיפורים. ובלמדי מסכת יומא לפני מרנא ורבנא אשר נר'ו הלכתי על סדר הגמרא לפרש כל הסדר, ואם ימצא טעות בדברי, אני התלמיד טועה וכבוד רבנו נר'ו יהיה מונח במקומו' (פירוש סדר העבודה, עמ' 1).
<p align=justify>3. יצא לאור על-פי כתב-יד עם הערות ע'י משה אריה במברגר, בתוך: )</font><font size='2'>Jahrbuch der Judisch-Literarischen Gesellschaft </font><font face=rod size='2'>6 (1909 ולאחרונה בתוך קובץ, הכולל את פירושי רבי יוסף נחמיאש על משלי, מגילת אסתר, ירמיה, פרקי אבות וסדר עבודת יום הכיפורים, ירושלים, תש'ל (?).
<p align=justify>4. יצא לאור על-ידי מ'א במברגר, פאקש, תרס'ז, ובקובץ הנ'ל.
<p align=justify>5. נויבאואר (לעיל, הערה 1), עמ' 710.
<p align=justify>6. יצא לאור על-ידי הנ'ל, פרנקפורט, תרנ'א; פודגורזע, תרנ'ט, ובקובץ הנ'ל.
<p align=justify>7. יצא לאור על-ידי מ'א במברגר וש'א פוזננסקי, ברלין, תרע'ב, ובקובץ הנ'ל.
<p align=justify>8. יצא לאור על-ידי מ'א במברגר, )</font><font size='2'>JJLG </font><font face=rod size='2'>9 (1911 [פרקים א--כח]; )10 (1912 [פרקים כט--נב].
<p align=justify>9. לפירוט נוסף ראה נויבאואר, עמ' 712-709, ובהקדמותיו של מ'א במברגר למהדורותיו, ובמיוחד בהקדמה לפרקי אבות.</font><font face=rod>
<p align=justify>10</font><font face=rod size='2'>. מגילה, ה, ע'ב. לדרשת חז'ל ראה: אסתר רבה, פרשה ב.</font><font face=rod>
<p align=justify>11</font><font face=rod size='2'>. לדרשת חז'ל ראה: מגילה, יג, ע'א.</font><font face=rod>
<p align=justify>12</font><font face=rod size='2'>. מדרש לקח טוב, בתוך: ספרי דאגדתא על מגילת אסתר, מהדורת שלמה בובר, וילנה, תרמ'ז [ד'צ ירושלים], דף מה, ע'ב. הפירוש הובא גם על-ידי ראב'ע ופרשנים אחרים.</font><font face=rod>
<p align=justify>13</font><font face=rod size='2'>. אסתר רבה, פרשה ב; פרקי דרבי אליעזר, ורשה, תרי'ב [ד'צ ירושלים, תש'ל], פרק מ'ט ומדרשים נוספים.</font><font face=rod>
<p align=justify>14</font><font face=rod size='2'>. למקור הדרשה ראה: 'מדרש פנים אחרים', נוסח ב, בתוך: ספרי דאגדתא על מגילת אסתר, ל, ע'א; מדרש לקח טוב על אסתר, בתוך: הנ'ל, מה, ע'ב; אגדת אסתר, מהדורת שלמה בובר, קראקא, תרנ'ז [ד'צ ישראל], ו, ע'ב.</font><font face=rod>
<p align=justify>15</font><font face=rod size='2'>. השפעת ראב'ע על רינ'ח הייתה רבה ביותר, והיא באה לידי ביטוי במיוחד בביאוריו הלשוניים ובגזרוני המלים שלו. כך למשל, ביאורו על ב', יח: ''והנחה' - שם כמו 'מנוחה'. 'ויתן משאת' - מלשון 'משאת בנימין' (בראשית, מ'ג, לד)', לקוח מפירוש ראב'ע, וראה עוד לקמן, בדיוננו על ביאוריו הלשוניים של רינ'ח. אך השפעת ראב'ע לא הצטמצמה רק לבעיות לשוניות, והיא באה לידי ביטוי גם בבעיות הקשורות במהותה של המגילה, דוגמת השאלה: מדוע לא נזכר בה כלל שם ה'? בביאורו על 'רוח והצלה יעמוד ליהודים ממקום אחר' (ד, יד) הוא משיב: 'והטעם, שהעתיקוה [=תרגמו את המגילה] מלכי פרסיים מעברי לפרסי, ומפני שידע מרדכי שהיו עתידים להעתיקה, לא רצה להזכיר בה זכר השם, כדי שלא היו מחליפים אותו הפרסיים בשם תועבותם'. תשובתו זו של רינ'ח מועתקת כמעט כלשונה מהקדמתו של ראב'ע לפירוש המגילה.</font><font face=rod>
<p align=justify>16</font><font face=rod size='2'>. רינ'ח כותב, כי הפירוש, שאותו הוא מצטט, לקוח מספר 'פרפראות לחכמה', ולדעת המהדיר (הערה ה' שם), זהו ספרו של ר' יעקב בן הרא'ש.</font><font face=rod>
<p align=justify>17</font><font face=rod size='2'>. לדעת המהדיר (הערה יא, וכן במבוא לפירוש למשלי, עמ' 14) זהו אחד מתלמידי הרא'ש, אחיו של מחבר הספר 'יסוד עולם'.</font><font face=rod>
<p align=justify>18</font><font face=rod size='2'>. מהברכה 'נר'ו' [=נטריה רחמנא ופרקיה] שרינ'ח מצרף לשמו, וכן מהעובדה שלדבריו קיבל את הפירוש 'מפי ר' סעדיה פיגו' אפשר להסיק, כי השניים חיו באותו דור.</font><font face=rod>
<p align=justify>19</font><font face=rod size='2'>. ככל הנראה, הכיר רינ'ח את פירושיו של רס'ג במקורם הערבי ולא בתרגום עברי. על בקיאותו בלשון הערבית יעידו המלים הערביות הרבות הפזורות בחיבוריו, וכן העובדה, שהוא תרגם בעצמו את המובאות מספר מורה הנבוכים לרמב'ם (ראה פירושו לספר משלי, עמ' 144, ופירושו לספר ירמיה, עמ' 41). כמו-כן מיוחס לרינ'ח חיבור אסטרונומי הכתוב בלשון הערבית, בשם 'נור אלעאלם' [=אור עולם] (נויבאואר, עמ' 712; המבוא לפירוש מסכת אבות, עמ' 3, סעיף י). הפירושים שרינ'ח מביא בשם רס'ג לקוחים מביאוריו של הגאון לתורה, לספר ישעיה, לספר משלי ולמגילת אסתר. מספרם הרב של פירושי הגאון אצל פרשן מקרא ספרדי שחי כ400- שנה אחריו, יש בו כדי ללמדנו על מידת השפעתם של חיבורי רס'ג על פרשנות המקרא בדורות שאחריו.</font><font face=rod>
<p align=justify>20</font><font face=rod size='2'>. ראה פירוש ראב'ע על אתר.</font><font face=rod>
<p align=justify>21</font><font face=rod size='2'>. פירוש זה הובא קודם לכן רק בתרגומו הערבי של רס'ג לפסוק (ספר איוב עם תרגום ופירוש רס'ג, מהדורת הרב קאפח, ירושלים, תשל'ג, עמ' קסה) ובפרקי דרבי אליעזר, פרק נ'. הפירוש מובא על-ידי רינ'ח כראיה לכך שו'ו עשויה לבוא במקרא במקום כ'ף.</font><font face=rod>
<p align=justify>22</font><font face=rod size='2'>. יסודם של דברי רינ'ח בפירושו של ראב'ע על אתר, אך הראיה השנייה היא מדעתו.</font><font face=rod>
<p align=justify>23</font><font face=rod size='2'>. דהיינו: בצורת הנפרד (='מוכרת'), הייתה היו'ד צריכה להינקד בפתח ('פתוחה'), ובצורת שם התואר - בקמץ. השווא מתחת ליו'ד מלמד, לפיכך, כי 'יקר היא בצורת שם עצם נסמך (ראה גם פירושו על א', כ; אולם דבריו קשים, שכן לא מצינו במקרא צורת יקר, וכל צורות הנפרד הן בקמץ). על ניקודה של הקו'ף בקמץ (במקום בפתח) בצורת הנסמך ראה מחלוקתם של ר' יהודה חיוג' (ספר אותיות הנח, מהד' יסטרוב [המקור הערבי], ליידן, 1897, עמ' 58, שורש יק'ר) ור' יונה אבן ג'נאח (ספר השורשים, מהד' ב'ז באכר, ברלין, תרנ'ו [דפוס-צילום ירושלים, תשכ'ו], עמ' 204-203, שורש יק'ר). ראב'ע גורס בפירושו על-אתר כר' יהודה חיוג', כי הקו'ף מנוקדת בפתח. אולם רד'ק (ספר השורשים, מהדורת ביזנטל--לברכט, ברלין, 1847 [ד'צ ירושלים, תשכ'ז], עמ' 148, שורש יקר) מציין, כי בספרים מדויקים מצויות שתי הגירסאות, והוא מנסה ליישב כל אחת משתי הדעות.</font><font face=rod>
<p align=justify>24</font><font face=rod size='2'>. לפירוש רד'ק ראה: ספר השורשים (ראה בהערה הקודמת), עמ' 186, שורש מה'ר. גם בביאורו למלים: 'הפיל פור' (ג', ז) רינ'ח מסביר, כי בפסוק חסר עושה הפעולה, ושיעור הכתוב: 'הפיל המפיל'.</font><font face=rod>
<p align=justify>25</font><font face=rod size='2'>. אליבא דמדרשים רבים לא חזר המן וציין את כתר המלכות, משום שראה, כי פני המלך השתנו לרעה כאשר שמע את דבריו הראשונים, לפי שהם הזכירו לו את החלום שחלם קודם בואו של המן, ובו הוא מבקש להורגו ולהשתלט על מלכותו (מדרש אבא גוריון, מדרש פנים אחרות, נוסח ב ומדרש לקח טוב, [כולם בתוך: ספרי דאגדתא על מגילת אסתר - ראה לעיל הערות 12 ו14-] ופרקי דרבי אליעזר, פרק נ').</font><font face=rod>
<p align=justify>26</font><font face=rod size='2'>. השווה מגילה, יב, ע'א.</font><font face=rod>
<p align=justify>27</font><font face=rod size='2'>. לראיה שהביא רינ'ח ראה דניאל, ו', טו--טז.</font><font face=rod>
<p align=justify>28</font><font face=rod size='2'>. ראה גם ירושלמי, סנהדרין, פ'ד, ה'ז.</font><font face=rod>
<p align=justify>29</font><font face=rod size='2'>. והוא מראב'ע על אתר. אולם גם פירושו של ראב'ע איננו מקורי, שכן הוא לקוח מפירוש רס'ג: 'וזה שאמר 'ופני המן חפו' מוכיח, שמנהגם היה לכסות פני כל מי שכעס עליו המלך' (יהודה רצהבי, 'מפירוש ר' סעדיה למגילת אסתר', ספר היובל לרב סולוביצ'יק, ירושלים, תשמ'ד, ח'ב, עמ' תתשסח).</font><font face=rod>
<p align=justify>30</font><font face=rod size='2'>. בפירוש לירמיהו, עמ' 36 ו53-; בפירוש למסכת אבות, דף לג, ע'א, ודף נד, ע'א; בפירוש לסדר העבודה, עמ' 5.</font><font face=rod>
<p align=justify>31</font><font face=rod size='2'>. בפירוש למשלי, עמ' 18, 35, 60, 68, 101, 112, 159,132 ,114 ,172 ,183 ,184 ,187 ,188 ,190 (שתי מלים); בפירוש לאסתר, עמ' 10; בפירוש לירמיה (1911), עמ' 40 ,36 ,32 ,27 (פעמיים), 79 ,76 ,66 ,60 ,57 ,54 ,53 ,49; ירמיהו (1912), עמ' 38 (פעמיים), 55 (פעמים), 59; בפירוש לאבות, דף נט, ע'א.</font><font face=rod>
<p align=justify>32</font><font face=rod size='2'>. בפירושו לספר משלי הוא כותב: 'ומתוך דברי הרמב'ם ז'ל בספר המורה נראה, שמפרש 'אפניו' כמו 'פניו', וזה לשונו מועתק מלשון ערבי ללשון עברי' (עמ' 144). התרגום המובא בהמשך שונה מזה של אבן תיבון, ונראה, לפיכך, שרינ'ח תרגם את המובאה בעצמו. דבר זה עולה בבירור גם מהפירוש לספר ירמיה, שם הוא כותב: 'על סגנון זה פירש רמב'ם ז'ל פסוקים אלו, אלא שהוא פירש אותם בלשון ערב באורך, ואני התלמיד העתקתי אותו הפירוש בקוצר כפי מה שהראוני מן השמים' (עמ' 41). אף כאן, לשון המובאה מדברי הרמב'ם, הגם שהיא מקוצרת, שונה מזו שבתרגומו של אבן תיבון.</font><font face=rod>
<p align=justify>33</font><font face=rod size='2'>. נויבאואר (חלק א, הערה 1), עמ' 712; המבוא לפירוש מסכת אבות, עמ' 3 סעיף י.</font><font face=rod>
<p align=justify>34</font><font face=rod size='2'>. בתוך הפירוש לירמיה, ל'א, כט.</font><font face=rod>
<p align=justify>35</font><font face=rod size='2'>. בתוך הפירוש לירמיה, י'ח, יד.</font><font face=rod>
<p align=justify>36</font><font face=rod size='2'>. רינ'ח שב ומביא את פירושו זה של הגאון בביאורו למסכת אבות, פ'ג, י'א.</font><font face=rod>
<p align=justify>37</font><font face=rod size='2'>. דברי רס'ג על פסוק זה לקוחים מספר אמונות ודעות (מהדורת קאפח, עמ' קפו). אולם רינ'ח מקצר ומונה רק שלוש עבירות, שהעובר עליהן ייענש בעוה'ז גם אם עשה תשובה, שעה שרס'ג מונה חמש עבירות כאלה.</font><font face=rod>
<p align=justify>38</font><font face=rod size='2'>. הפירוש לאסתר, דף ז, ע'א.</font><font face=rod>
<p align=justify>39</font><font face=rod size='2'>. חמש מגילות עם תרגום ופירוש רס'ג, ירושלים תשכ'ב, עמ' שא.</font><font face=rod>
<p align=justify>40</font><font face=rod size='2'>. ספר משלי עם תרגום ופירוש רס'ג, מהדורת הרב קאפח, ירושלים, תשל'ו, עמ' צז.</font><font face=rod>
<p align=justify>41</font><font face=rod size='2'>. בהערתו לפירוש (עמ' 59, הערה 11) המהדיר כותב, כי בפירוש רס'ג שלפנינו נמצא רק הביאור ל'זרע צדיקים ימלט', אך כאמור, דברי רס'ג לרישא של הפסוק לקוחים מתרגומו.</font><font face=rod>
<p align=justify>42</font><font face=rod size='2'>. המובאה מפירושו של רס'ג מתאימה לתרגומו: 'כהפך אלסיול' - 'כמהפכת זרמי מים' (תרגום ספר ישעיהו לרבנו סעדיה גאון, מהדורת נפתלי דירינבורג, פריס, תרנ'ו). על החידוש הלשוני 'הפך' ראה: יהודה רצהבי, אוצר הלשון הערבית בתפסיר רב סעדיה גאון, רמת-גן, תשמ'ו, עמ' 134.</font><font face=rod>
<p align=justify>43</font><font face=rod size='2'>. פירוש זה של רס'ג היה שנוי במחלוקת בקרב חכמי ימי-הביניים. דונש בן לברט, למשל, שלל אותו מכל וכל ('וזה לא יעבור בלשון' - ספר תשובות דונש הלוי בן לברט על רבי סעדיה גאון, מהדורת רוברט שריטר, ברסלאו, 1866 [דפוס-צילום ישראל, 1971], עמ' 8, מס' 23), ואילו ראב'ע לימד עליו סניגוריה ('ואני אומר כי הדין עם הגאון' - שפת יתר, מהדורת דובערוש טורש, ורשה, תרנ'ה [דפוס-צילום ישראל], עמ' 20-19, סע' כב).</font><font face=rod>
<p align=justify>44</font><font face=rod size='2'>. עמ' 6. לפירוש רס'ג ראה: רס'ג, משלי, עמ' לד. גם הדוגמאות שרינ'ח מצטט לקוחות מפירוש הגאון. בפירושו על משלי, ו, כו: 'כי בעד אשה זונה עד ככר לחם ואשת איש נפש יקרה תצוד' רינ'ח מביא את שלושת פירושיו של הגאון על הפסוק כמעט כלשונם (עמ' 33). הפירוש הראשון מובא במפורש בשמו של הגאון, ואילו לשני האחרים הוא מקדים את המלים 'דבר אחר'. לפירוש רס'ג, ראה: רס'ג, משלי, עמ' סה. לפירושים נוספים המובאים בשם רס'ג כמעט כלשונם, ראה: ז', יח (עמ' 37, והשווה רס'ג, משלי, עמ' ע--עא) ו-ט', יב (עמ' 47, והשווה: רס'ג, משלי, עמ' פד).</font><font face=rod>
<p align=justify>45</font><font face=rod size='2'>. עמ' 77; רס'ג, משלי, עמ' קי. ברם, לשונו של רס'ג מדוייקת יותר מזו של רינ'ח, שכן שלושת הסוגים לפי דבריו הם: כסיל היודע שהוא כסיל, כסיל המדמה שהוא חכם, וכסיל החושב שהאחרים כסילים. מעתה ברור, מדוע רס'ג כותב, ששני הסוגים האחרונים אינם יודעים שהם סכלים. לפי רינ'ח, לעומת זאת, יתכן, ששני הסוגים האחרונים קשים יותר על שום הערכתם השלילית את זולתם.</font><font face=rod>
<p align=justify>46</font><font face=rod size='2'>. רס'ג, משלי, עמ' עו.</font><font face=rod>
<p align=justify>47</font><font face=rod size='2'>. רס'ג, משלי, עמ' צג.</font><font face=rod>
<p align=justify>48</font><font face=rod size='2'>. עמ' 105. לביאור הגאון ראה: רס'ג, משלי, עמ' קמד--קמה.</font><font face=rod>
<p align=justify>49</font><font face=rod size='2'>. עמ' 148. לביאור רס'ג ראה: רס'ג, משלי, עמ' רח.</font><font face=rod>
<p align=justify>50</font><font face=rod size='2'>. רס'ג, משלי, עמ' קז. את עיקר נטל פירוש הפסוק נושא במקרה זה התרגום הערבי: 'סר מן מקאבלה אלרג'ל אלג'אהל ואלא פלם תערף שיא מן אקואל אלמערפה' [ובעברית: הסתלק מפגישה עם איש כסיל, שאם לא כן, לא תדע דבר מדברי החכמה].</font><font face=rod>
<p align=justify>51</font><font face=rod size='2'>. רס'ג, משלי, עמ' ריג. יש לציין, כי פירושו של הגאון, הקושר את 'עבר' עם 'כלב', עומד בניגוד לטעמי המקרא, שלפיהם 'עבר' שייך לחלקו השני של הפסוק ונקרא בסמיכות ל'מתעבר', כפי שרינ'ח אומנם מפרש בראשית דיונו בפסוק.</font><font face=rod>
<p align=justify>52</font><font face=rod size='2'>. אין בידינו פירוש של הגאון על ספר עמוס, אך בתרגומו לפסוק הנזכר מספר שמות הוא מתרגם את הצירוף: 'בשמים ראש': 'רוס אלטיב' (תרגום חמישה חומשי תורה בלשון ערבית לרבינו סעדיה גאון בן יוסף הפיומי, מהדורת נפתלי דירינבורג, פריס, תרנ'ג), דהיינו: ראשי הבשמים, שעניינם: החשובים שבבשמים.</font><font face=rod>
<p align=justify>53</font><font face=rod size='2'>. עמ' 4. התוספת שרינ'ח מוסיף לשם ביאור דברי רס'ג היא למעשה סיכום פירושו הארוך של הגאון (רס'ג, משלי, עמ' כט), שבו הוא מסביר - ומוכיח באמצעות ראיות מן המקרא - כי הכתוב דן ברשעים, המסבים נזק לעצמם ולא לזולתם.</font><font face=rod>
<p align=justify>54</font><font face=rod size='2'>. הפירוש לירמיהו (1912), עמ' 15-13. בפירושו על משלי, ח', ב--ג, רינ'ח כותב, כי ביאורו של רס'ג לפסוקים אלה (רס'ג, משלי, עמ' עג--עד) מתאים לדרשת עולא במסכת עבודה זרה דף יט ע'א, אולם הוא מציין, כי בעוד שהגאון לומד את פירושו מסמיכות הפסוקים, התלמוד 'מדקדק הכל מפסוק ראשון' (עמ' 39).</font><font face=rod>
<p align=justify>55</font><font face=rod size='2'>. עמ' 3. כוונת רינ'ח לפירוש שהביא בראש דיונו בפסוק, ושממנו משתמע, כי הוא מבין את הפסוק כפשוטו, רוצה לומר: היראה אכן קודמת לחכמה. רינ'ח חזר על פירושו זה באופן ברור יותר בביאורו למסכת אבות (דף כז, ע'ב), שם הוא גם חוזר ודוחה במלים מפורשות את ביאורו של הגאון: 'ורבנו סעדיה ז'ל, שכתב, שאי-אפשר ליראה שתקדום לחכמה, איני יודע מה מפרש במשנה זו, שאומרת: 'כל שיראת חטאו קודמת לחכמתו' וכו'. ועוד, איוב מוכיח, שהיה תם וישר וירא אלהים ולא היה חכם, שאם היה חכם לא היה נבוך ומתאונן בבוא עליו ייסורין, ולבסוף נתחכם בדבר אליהו ובדבר ה' ית' ושככה תלונתו'.</font><font face=rod>
<p align=justify>56</font><font face=rod size='2'>. עמ' 26. רוצה לומר: אין לרס'ג ראיה לפירושו ממקום אחר במקרא. לפירוש הגאון ראה: רס'ג, משלי, עמ' ס, וכן בהמשך המאמר.</font><font face=rod>
<p align=justify>57</font><font face=rod size='2'>. עמ' 34-33, וראה גם לעיל הערה 37. בפירושו לישעיהו ל'א, כט רינ'ח מביא את ביאורו של הגאון על י'ג מידות. לאחר שהוא מצטט את הגמרא במסכת מכות (דף כד, ע'א), כי דברי יחזקאל: 'הנפש החטאת היא תמות' ביטלו את דברי משה: 'פקד עון אבות על בנים' (שמות, ל'ד, ז), הוא מוסיף: 'וקשה לפירוש רב סעדיה ז'ל מסוגיא זו'. אולם במקום זה נקטע הטקסט, והמשכו אינו עוסק עוד בפירושו של הגאון.</font><font face=rod>
<p align=justify>58</font><font face=rod size='2'>. רוצה לומר: בפסוק טז - 'שש הנה שנא ה' ושבע תועבות נפשו' חילק הכתוב את שבע המדות המגונות לשתי קבוצות: האחת מורכבת משש מידות, והשניה ממידה מגונה אחת בלבד. אליבא דרס'ג (רס'ג, משלי, עמ' סב--סג), המדה השביעית היא 'לשון שקר', הנזכרת שנייה בפסוק י'ז. לדעתו, ייחד הכתוב מדה זו בפסוק טז, משום שהיא שקולה כנגד כולן, בהיותה הגורם לכל יתר המדות השליליות. אשר למלה 'ספרי', נראה לי שיש להגיה את הלשון ולגרוס 'בספרו', ושיעורו: בפירושו לספר משלי (והשווה הערה 5 בעמ' 31, שם המהדיר מבאר את דברי רינ'ח באותו אופן, אולם מבלי להגיה את הכתוב).</font><font face=rod>
<p align=justify>59</font><font face=rod size='2'>. בערבית נקוטה לשון סמיכות, אולם העדפתי לתרגם כפי שתרגמתי לשם תוספת הבהרה. מן הראוי לציין, כי רס'ג מתרגם את 'לץ' במלה הערבית 'דאהי', שהוראתה: אדם ערמומי ובעל תחבולות.</font><font face=rod>
<p align=justify>60</font><font face=rod size='2'>. רס'ג, משלי, עמ' פג. אי אפשר לטעון, כי העובדה, שרינ'ח איננו מוסיף ל'רב סעדיה', אשר בשמו הוא מביא את הפירוש הנדון, את התוספת 'ז'ל', מלמדת, שהפירוש איננו לגאון, אלא לרב סעדיה אחר (למשל ר'ס פיגו, אשר ביאור שלו מובא בפירוש לאסתר), משום שמצינו מקומות נוספים, שבהם רינ'ח מצטט בשם 'רב סעדיה' (ללא התוספת 'ז'ל') פירושים, שבעלותו של הגאון עליהם מוכחת מעל לכל ספק (ראה למשל: עמ' 3 ,4).</font><font face=rod>
<p align=justify>61</font><font face=rod size='2'>. עמ' 26. לפירוש רס'ג ראה: רס'ג, משלי, עמ' ס. בתרגומו לפסוק הנ'ל מספר משלי הגאון מתרגם את הפועל 'רהב' באמצעות השורש הערבי גר'ב, וכן תרגם גם בשני הפסוקים שהביא לראיה מספר תהלים.</font><font face=rod>
<p align=justify>62</font><font face=rod size='2'>. ראה מראה המקום לעיל, חלק א של המאמר, הערה 1, עמ' 711.</font><font face=rod>
<p align=justify>63</font><font face=rod size='2'>. אישוש לכך שזו היא הגירסא הנכונה של תרגום רס'ג אפשר למצוא בעקיפין במילוניהם של ר' יונה אבן ג'נאח ור' שלמה אבן פרחון. בספר השורשים שלו ר' יונה כותב, כי יש המבארים את 'אשנב' כחלון ומוסיף: 'ו'אלמשכאה' כוה פי אלחאיט גיר נאפד'ה וגיר ג'איז אד'א אן יתרג'ם ב'אלמשכאה'' [='משכאה' הוא גומחה בלתי מפולשת, ואי-אפשר לתרגם לפיכך 'משכאה'] </font><font size='2'>A. Neubauer, The Book of Hebrew Roots by Abu`l Walid Marwan Ibn Janah, Oxford</font><font face=rod size='2'>, 1875, שורש שנ'ב. והשווה הדברים המובאים במלון הערבי הגדול 'לסאן אלערב' בשם אבן סידה: 'כל כוה ליסת בנאפד'ה - משכאה' [=כל גומחה שאיננה מפולשת היא 'משכאה'. מסורת דומה מובאת שם גם בשם אבו מנצור [בירות, 1968, שורש שכ'א]). מכיון שריב'ג הכיר היטב את חיבורי הגאון והירבה להיעזר בהם, או לחליפין להתפלמס עמם, נראה לי, שריב'ג מתייחס במקום זה לתרגומו של רס'ג על המלה 'אשנבי'. ר' שלמה אבן פרחון, המדקדק בן המאה השתים-עשרה, כותב במילונו, כי 'אשנב' פירושו 'חור או חלון' (מחברת הערוך, מהדורת שטרן, פרסבורג, תר'ד [דפוס-צילום ירושלים, תש'ל], שורש שנ'ב). סבורני, כי הביאור 'חור', להבדיל מהביאור 'חלון', יסודו בתרגומו הערבי של רס'ג שהובא לעיל (אבן פרחון הכיר את חיבורי הגאון, והוא מצטט מהם [על-פי המבוא] בשורשים: די'ש, חו'ר [פעמיים], יד'ע, סב'ב, ע'ט ועי'ן).</font><font face=rod>
<p align=justify>64</font><font face=rod size='2'>. על זהותו של רב טודרוס ראה במבוא לפירוש, עמ' 8.</font><font face=rod>
<p align=justify>65</font><font face=rod size='2'>. פירושו זה של הגאון מצוי גם במלונו הגדול 'האגרון' (מהדורת אלוני, ירושלים, תשכ'ט, עמ' 189, ערך 'אטון'; עמ' 218, ערך 'חטובות').</font><font face=rod>
<p align=justify>66</font><font face=rod size='2'>. שתי הדוגמאות האחרונות נדונו בהרחבה בחלק א' של המאמר.
<p align=justify></font><!--end_text-->
</td></tr></table><br /><br /><h5>הועלה בתאריך - 28/5/2002 ע"י מכללת הרצוג </h5></center><br /><br />
<!-- End Text -->
	<center><font size="2"><a href="javascript:history.back();">חזרה</a><br /><br />
	<a href="../../">לדף הראשי</a> | <a href="../female/main.html">לימודי נשים</a> | <a href="../male/main.html">לימודי גברים</a><br />
	<a href="../general/about.html">אודות המכללה</a> | <a href="../general/register.html">הרשמה ושכר לימוד</a> | <a href="../general/services.html">שירותים לסטודנט</a> | <a href="../general/press.html">הוצאת תבונות</a> | <a href="../general/center.html">מרכז ההדרכה בתנ"ך</a> | <a href="../general/lib.html">ספריות</a><br /><br />
	כל הזכויות שמורות &copy; 2002, מכללת יעקב הרצוג
	</font></center>
</td>
<td width="9%">&nbsp;</td>
</tr>
</table>
</td>
<td>&nbsp;</td>
</tr>
</table>
</body>
</html>
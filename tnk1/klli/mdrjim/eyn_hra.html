<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>עין הרע - ואיך להינצל ממנה בדרכו של יוסף</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/klli/mdrjim/eyn_hra.html'/>
<meta name='author' content="מחברים שונים" />
<meta name='receiver' content="כפית ה&#039;תשס&#039; אב" />
<meta name='jmQovc' content="tnk1/klli/mdrjim/eyn_hra.html" />
<meta name='tvnit' content="" />
<link rel='canonical' href='http://tora.us.fm/tnk1/klli/mdrjim/eyn_hra.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_klli_mdrjim_eyn_hra' class='pyrwj '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/3.html'>בין אדם לחברו</a>&gt;<a href='../../../tnk1/msr/3ezra.html'>מידת החסד</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/kllljon.html'>הגדרות מושגים</a>&gt;<a href='../../../tnk1/kma/qjrim1/ayn.html'>עין הרע=</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/index.html'>הקשר לפרשה</a>&gt;<a href='../../../tnk1/klli/mdrjim/index.html'>פירושים על פירושים</a>&gt;<a href='../../../tnk1/klli/mdrjim/agda.html'>פירושים על מדרשי אגדה</a>&gt;</div>

</div>
<!--NiwutElyon1-->
<h1 id='h1'>עין הרע - ואיך להינצל ממנה בדרכו של יוסף</h1>
<div id='idfields'>
<p>קוד: עין הרע - ואיך להינצל ממנה בדרכו של יוסף בתנ"ך</p>
<p>סוג: פירוש</p>
<p>מאת: מחברים שונים</p>
<p>אל: כפית ה'תשס' אב</p>
</div>
<script type='text/javascript'>kotrt()</script>
<div id='tokn'>
<h2>
רקע </h2>
<p>
<p>
יהושע יז 14 – 18: &quot;<q class='psuq'>וידברו בני יוסף את יהושע לאמור: מדוע נתת לי נחלה, גורל אחד וחבל אחד? ואני עם רב, עד אשר עד כה בירכני ה'!
<b>ויאמר אליהם יהושע: אם עם רב אתה - עלה לך היערה </b>, וביראת לך שם בארץ הפריזי והרפאים; כי אץ לך הר אפרים </q>
<q class='psuq'>.
ויאמרו בני יוסף: 'לא יימצא לנו ההר; ורכב ברזל בכל הכנעני היושב בארץ העמק, לאשר בבית שאן ובנותיה, ולאשר בעמק יזרעאל' </q>
<q class='psuq'>.
ויאמר יהושע אל בית יוסף, לאפריים ולמנשה, לאמור: 'עם רב אתה, וכוח גדול לך - לא יהיה לך גורל אחד. כי הר יהיה לך, כי יער הוא, וביראתו, והיה לך תוצאותיו: כי תוריש את הכנעני, כי רכב ברזל לו, כי חזק הוא.'</q>&quot;
<p>
<p>
תלמוד בבלי, סוטה לו::
&quot;...אמר להן [יהושע]: 'לכו והחביאו עצמכם ביערים, שלא תשלוט בכם עין הרע'. אמרו ליה: 'זרעיה דיוסף לא שלטא ביה עינא בישא, דכתיב 'בן פורת יוסף, בן פורת עלי עין'...&quot;
<p>
<h2>
שאלה </h2>
<p>
[סיגליה, במדור 'לא המדרש עיקר', מ'כפית של נח&quot;ת' סיון ה'תש&quot;ס]:
<p>
ישנה תפיסה הרואה במדרש דרך פרשנית לפשט הפסוקים. על-פיה המדרש מציג את האוירה והרקע לפסוקים. ישנם מדרשים בהם הקשר ברור יותר, וישנם מדרשים שפחות.
<p>
דומני שבמדרש זה הקשר מעט רופף. או שמא לא? עזרוני נא למצוא את הקשר בין המדרש לפסוקים, ותבוא עליכם הברכה.
<p>
<h2>
תשובה </h2>
<p>
[אראל, 'כפית של נח&quot;ת' אב ה'תש&quot;ס]
<p>
יש עוד מדרש (לא זוכר איפה) שאומר משהו כמו: &quot;מי שנכנס לעיר ומתיירא מעין הרע – שיגיד 'אני מזרעו של יוסף שאין עין-הרע שולטת בו'&quot;. שמעתי מנתן קלר: הכוונה לאדם חכם או עשיר שנכנס לעיר ופוחד שיקנאו בו (<i>עין-הרע = קנאה </i>). כדי להינצל מהקנאה הוא צריך להתנהג כמו יוסף, שהשתמש בחכמתו ובעושר שצבר לטובת הכלל, ולכן לא קנאו בו, אלא כולם אהבו אותו (כמו שכתוב: &quot;<q class='psuq'>בן פורת יוסף, בן פורת עלי עין, בנות צעדה עלי שור</q>&quot;).
<p>
אפשר לפרש באופן דומה את המדרש שהבאת. בני יוסף טוענים שהם רבים, ומבקשים מיהושע נחלה נוספת. יהושע אומר להם: &quot;<q class='psuq'>אם עם רב אתה – עלה לך היערה, ובראת לך שם בארץ הפרזי והרפאים, כי אץ לך הר אפרים</q>&quot;, כלומר: אם אתן לכם נחלה בארץ פוריה – השבטים האחרים יקנאו בכם. לכן אני נותן לכם נחלה באזור מיוער, שממילא אף אחד לא רוצה לגור בו, ואז לא יקנאו. 'החביאו עצמכם ביערים כדי שתינצלו מעין הרע'.
<p>
בני יוסף משיבים לו 'אנחנו מזרעו של יוסף שאין עין הרע שולטת בו', כלומר: 'השבט שלנו לא פוחד מקנאה, כי גם כשאנחנו מקבלים נחלה טובה אנחנו משתמשים בה לטובת הכלל. לא מתאים לנו לגור בהר (&quot;<q class='psuq'>לא יימצא לנו ההר</q>&quot;) כי שם אי אפשר לעזור לשאר השבטים.' הם גם רומזים לו איך הם כן יכולים לעזור: &quot;<q class='psuq'>ורכב ברזל לכל הכנעני היושב בעמק...</q>&quot;.
<p>
יהושע מבין את הרמז, ואומר להם: &quot;<q class='psuq'>עם רב אתה וכוח גדול לך – לא יהיה לך גורל אחד </q>: אכן תקבלו עוד נחלה.
<q class='psuq'>כי הר יהיה לך, כי יער הוא ובראתו, והיו לך תוצאותיו </q>– תקבלו גם את ההר המיוער וגם את השטח שמחוץ ליער, ותעזרו לשאר השבטים בזה
<q class='psuq'>כי תוריש את הכנעני, כי רכב ברזל לו, כי חזק הוא </q>– תורישו את הכנענים היושבים בעמק (שמציקים לשבטים הסמוכים), בעזרת העם הרב שלכם והכוח הגדול שלכם.
<p>
ואכן, בני יוסף קיבלו כמה ערים בנחלות של שבטים אחרים (ע' יהושע יז), ועד כמה שידוע לנו – השבטים האחרים לא קינאו בהם...
<p>
</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="/tnk1/messages/klli_mdrjim_eyn_hra_1.html">תגובה על: עין הרע - ואיך להינצל ממנה בדרכו של יוסף <small>/ הסבר זה מופיע בבבא-בתרא דף קיח ע"ב</small></a> &nbsp;&nbsp;<span class='date'>[נכתב ב-11:19:28&nbsp;&nbsp;28.06.2007]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

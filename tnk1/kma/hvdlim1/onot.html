<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>כמה עונות יש בשנה?</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/kma/hvdlim1/onot.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/kma/hvdlim1/onot.html" />
<meta name='tvnit' content="" />
<link rel='canonical' href='http://tora.us.fm/tnk1/kma/hvdlim1/onot.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_kma_hvdlim1_onot' class='kll '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/index.html'>לשון המקרא</a>&gt;<a href='../../../tnk1/ljon/jorj/ayd1.html'>א?ד</a>&gt;<a href='../../../tnk1/ljon/new.html'>מילים שמשמעותן השתנתה</a>&gt;</div>

</div>
<!--NiwutElyon1-->
<h1 id='h1'>כמה עונות יש בשנה?</h1>
<div id='idfields'>
<p>קוד: עונות השנה בתנ"ך</p>
<p>סוג: כלל</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
הגננת בגן לימדה אותנו, שבשנה יש ארבע עונות - סתיו, חורף, אביב, קיץ. האם גם בזמן התנ"ך חילקו את השנה לארבע עונות? לא בטוח.
<p> 
<h2>א. קיץ - חורף
<br />
</h2>  
בכמה פסוקים, השנה מתחלקת לשתי עונות בלבד - קיץ וחורף:
<br />
<ul>
<li>
<a class='psuq' href="../../prqim/t1503.htm#15">עמוס ג15</a>: "<q class="psuq">וְהִכֵּיתִי בֵית 
<b>הַחֹרֶף</b> עַל בֵּית 
<b>הַקָּיִץ</b>, וְאָבְדוּ בָּתֵּי הַשֵּׁן, וְסָפוּ בָּתִּים רַבִּים נְאֻם ה'</q>"</li>  
<li>
<a class='psuq' href="../../prqim/t2314.htm#8">זכריה יד8</a>: "<q class="psuq">וְהָיָה בַּיּוֹם הַהוּא יֵצְאוּ מַיִם חַיִּים מִירוּשָׁלִַם, חֶצְיָם אֶל הַיָּם הַקַּדְמוֹנִי וְחֶצְיָם אֶל הַיָּם הָאַחֲרוֹן, 
<b>בַּקַּיִץ</b> 
<b>וּבָחֹרֶף</b> יִהְיֶה</q>"</li>  
<li>
<a class='psuq' href="../../prqim/t2674.htm#17">תהלים עד17</a>: "<q class="psuq">אַתָּה הִצַּבְתָּ כָּל גְּבוּלוֹת אָרֶץ, 
<b>קַיִץ</b> 
<b>וָחֹרֶף</b> אַתָּה יְצַרְתָּם</q>"</li>  
<li>
<a class='psuq' href="../../prqim/t1018.htm#6">ישעיהו יח6</a>: "<q class="psuq">יֵעָזְבוּ יַחְדָּו לְעֵיט הָרִים וּלְבֶהֱמַת הָאָרֶץ, 
<b>וְקָץ</b> עָלָיו הָעַיִט, וְכָל בֶּהֱמַת הָאָרֶץ עָלָיו 
<b>תֶּחֱרָף</b></q>"</li>  
</ul>
גם בתלמוד מדברים על "<q class="mfrj">ימות החמה</q>" לעומת "<q class="mfrj">ימות הגשמים</q>".
<br />
ואכן, כמה מחוקרי הלשון והגיאוגרפיה של ארץ ישראל סבורים שבזמן המקרא
הבחינו בשתי עונות בלבד - ביניהם משה סתווי, ביילי, עזריה אלון 
<small>(ראו
עוזי פז, "בשבילי ארץ התנ"ך", עמ' 17)</small>.
<p> 
<h2>ב. קציר</h2>  
אולם, במקביל לעונת הקיץ, נזכרת בכמה פסוקים עונת הקציר, למשל: 
<br />
<ul>
<li>
ירמיהו ח20: "<q class="psuq">עבר 
<b>קציר</b>, כלה 
<b>קיץ</b>, ואנחנו לוא נושענו</q>" - עברה עונת הקציר, וגם עונת הקיץ - שאחרי הקציר - כלתה, והישועה לא הגיעה (<a href="../../nvia/yrmyhu/yr-08-20.html">פירוט</a>)
<br />
</li>  
</ul>
לא ייתכן שה"קציר" וה"קיץ" הם אותה עונה, כי:
<br />
<ul>
<li>
<a class='psuq' href="../../prqim/t0603.htm#15">יהושע ג15</a>: "<q class="psuq">וּכְבוֹא נֹשְׂאֵי הָאָרוֹן עַד הַיַּרְדֵּן, וְרַגְלֵי הַכֹּהֲנִים נֹשְׂאֵי הָאָרוֹן נִטְבְּלוּ בִּקְצֵה הַמָּיִם, וְהַיַּרְדֵּן מָלֵא עַל כָּל גְּדוֹתָיו 
<b>כֹּל יְמֵי קָצִיר</b></q>"</li>  
</ul>
כידוע, הירדן מלא על כל גדותיו רק בעונה שאנו קוראים לה "אביב"; בעונת
הקיץ, המים מתייבשים ומתמעטים.
<p>מכאן שה"קציר" וה"קיץ" הם שתי עונות שונות:
<br />
 <ul>
  
<li>
<a href="../qjrim1/ymy_kcir.html">הקציר הוא העונה שבה קוצרים את תבואת האדמה</a>; ו</li>  
  
<li>
<a href="../qjrim1/qyc.html">הקיץ הוא העונה שבה קוטפים את פירות העצים</a>.</li>  
</ul>
אם כך, ישנן לפחות שלוש עונות - חורף, קציר, קיץ.
<p>עונת הקציר היא הנקראת בפינו "אביב"; 
<a href="../qjrim1/aviv.html">למילה אביב ישנה בלשון המקרא משמעות אחרת</a>.
<p /><p> 
<h2>ג. זרע, חריש</h2>  
האם ישנה עונה המקבילה לעונת הקציר, בצד השני של השנה?
<p>בלשון ימינו, העונה המקבילה ל"אביב" היא "סתיו"; אולם בלשון המקרא, 
<a href="../qjrim1/stw.html">המילה סתיו משמעה חורף</a>; אם כך, מהי העונה המקבילה לעונת הקציר? איך נקראת, בלשון המקרא, העונה הנקראת בפינו "סתו"?
<p>בתלמוד בבלי (עירובין נו.) מדברים על ארבע עונות - "<q class="mfrj">תקופת ניסן, ותקופת תמוז, תקופת תשרי, ותקופת טבת</q>" - המקבילות לארבע העונות המקובלות בימינו: אביב, קיץ, סתיו, חורף. אולם,
מושגים אלה לא נזכרו בלשון המקרא. מצד שני, בספר בראשית נזכר מושג אחר
ה"מועמד" לשמש ככינוי לעונת הסתיו:
<br />
<p> בראשית ח22: "<q class="psuq">עד כל ימי הארץ, 
<b>זרע</b>  
<b>וקציר,</b>  וקר וחם, 
</q>  
<q class="psuq">וקיץ   
וחרף,   ויום ולילה,</q> 
<q class="psuq">
  לא ישבתו</q>": בפסוק ישנם 4 זוגות מנוגדים, ואחד מהם הוא "<q class="psuq">זרע וקציר</q>". הזוג הזה מופיע יחד גם בפסוקים נוספים:
<br />
<ul>
<li>
<a class='psuq' href="../../prqim/t0223.htm#16">שמות כג16</a>: "<q class="psuq">וְחַג 
<b>הַקָּצִיר</b> בִּכּוּרֵי מַעֲשֶׂיךָ אֲשֶׁר 
<b>תִּזְרַע</b> בַּשָּׂדֶה...</q>"</li> 
<li>
<a class='psuq' href="../../prqim/t1017.htm#5">ישעיהו יז5</a>: "<q class="psuq">וְהָיָה כֶּאֱסֹף 
<b>קָצִיר</b> קָמָה 
<b>וּזְרֹעוֹ</b> שִׁבֳּלִים יִקְצוֹר, וְהָיָה כִּמְלַקֵּט שִׁבֳּלִים בְּעֵמֶק רְפָאִים</q>"</li> 
<li>
<a class='psuq' href="../../prqim/t1017.htm#11">ישעיהו יז11</a>: "<q class="psuq">בְּיוֹם נִטְעֵךְ תְּשַׂגְשֵׂגִי וּבַבֹּקֶר 
<b>זַרְעֵךְ</b> תַּפְרִיחִי, נֵד 
<b>קָצִיר</b> בְּיוֹם נַחֲלָה וּכְאֵב אָנוּשׁ</q>"</li> 
<li>
<a class='psuq' href="../../prqim/t1023.htm#3">ישעיהו כג3</a>: "<q class="psuq">וּבְמַיִם רַבִּים 
<b>זֶרַע</b> שִׁחֹר 
<b>קְצִיר</b> יְאוֹר תְּבוּאָתָהּ, וַתְּהִי סְחַר גּוֹיִם</q>"</li> 
<li>
<a class='psuq' href="../../prqim/t1150.htm#16">ירמיהו נ16</a>: "<q class="psuq">כִּרְתוּ 
<b>זוֹרֵעַ</b> מִבָּבֶל, וְתֹפֵשׂ מַגָּל בְּעֵת 
<b>קָצִיר</b>, מִפְּנֵי חֶרֶב הַיּוֹנָה אִישׁ אֶל עַמּוֹ יִפְנוּ וְאִישׁ לְאַרְצוֹ יָנֻסוּ</q>"</li> 
</ul>
אם כך, ייתכן שבמקביל לעונת הקציר קיימת גם עונת 
<span style="font-weight: bold;">הזרע</span>, והיא הנקראת בלשון ימינו "סתו"; אולם, לא מצאתי בכל התנ"ך ביטוי מסוג "ימי זרע" או "עת הזרע".
<p>ביטוי נוסף המנוגד ל"קציר" הוא "חריש": 
<br />
<ul>
<li>
<a class='psuq' href="../../prqim/t0145.htm#6">בראשית מה6</a>: "<q class="psuq">כִּי זֶה שְׁנָתַיִם הָרָעָב בְּקֶרֶב הָאָרֶץ, וְעוֹד חָמֵשׁ שָׁנִים אֲשֶׁר אֵין 
<b>חָרִישׁ</b> 
<b>וְקָצִּיר</b></q>"</li> 
<li>
<a class='psuq' href="../../prqim/t0234.htm#21">שמות לד21</a>: "<q class="psuq">שֵׁשֶׁת יָמִים תַּעֲבֹד וּבַיּוֹם הַשְּׁבִיעִי תִּשְׁבֹּת, 
<b>בֶּחָרִישׁ</b> 
<b>וּבַקָּצִיר</b> תִּשְׁבֹּת</q>"</li> 
<li>
<a class='psuq' href="../../prqim/t08a08.htm#12">שמואל א ח12</a>: "<q class="psuq">וְלָשׂוּם לוֹ שָׂרֵי אֲלָפִים וְשָׂרֵי חֲמִשִּׁים, וְלַחֲרֹשׁ 
<b>חֲרִישׁוֹ</b> וְלִקְצֹר 
<b>קְצִירוֹ</b>, וְלַעֲשׂוֹת כְּלֵי מִלְחַמְתּוֹ וּכְלֵי רִכְבּוֹ</q>"</li> 
</ul>
אבל גם ביטוי כמו "עת החריש" או "ימי חריש" לא נמצא בתנ"ך.
<p>מעבר לכך: בספר משלי נאמר:
<br />
<ul>
  
<li>משלי כ4: "<q class="psuq"><b>מחרף</b>  עצל לא 
<b>יחרש</b>, ישאל 
בקציר  ואין</q>" (<a href="../../ktuv/mjly/mj-20-04.html">פירוט</a>)</li> 
</ul>
כלומר, זמן החריש הוא בחורף; ומכיוון שהזרע בא אחרי החריש, הרי שגם זמן הזרע הוא בחורף.
<p>אם כך, אין עונה נפרדת שנקראת "עונת הזרע" או "עונת החריש" - הזריעה והחרישה הם חלק מעונת החורף.
<p /><h2>ד. חום, קור</h2> 
בראשית ח22: "<q class="psuq">עד כל ימי הארץ, 
</q>  
<q class="psuq">זרע וקציר</q> 
<q class="psuq">,</q>  
<q class="psuq">
 
<b>וקר</b>  
<b>וחם</b>, 
</q>  
<q class="psuq">וקיץ   
וחרף,   ויום ולילה,</q> 
<q class="psuq">
  לא ישבתו</q>": 
<p>כאמור, בפסוק זה ישנם 4 זוגות מנוגדים, ולפי אחת הדעות, שלושת הזוגות
הראשונים מציינים עונות. לפי זה יש שש עונות, כפי שהסבירו חז"ל (תלמוד
בבלי, בבא מציעא קו:): 
<br />
<ul>
  
<li>"<q class="mfrj">חצי תשרי, מרחשון וחצי כסלו - זרע;</q></li>  
  
<li>
<q class="mfrj">חצי כסלו, טבת וחצי שבט - חורף;</q></li>  
  
<li>
<q class="mfrj">חצי שבט, אדר וחצי ניסן - קור;</q></li>  
  
<li>
<q class="mfrj">חצי ניסן, אייר וחצי סיון - קציר;</q></li>  
  
<li>
<q class="mfrj">חצי סיון, תמוז וחצי אב - קיץ;</q></li>  
  
<li>
<q class="mfrj">חצי אב, אלול וחצי תשרי - חום</q>".</li> 
</ul>
בנוסף לעונות שהזכרנו קודם - חורף, קיץ, זרע וקציר - נזכרות כאן, לפי
פירוש זה, גם עונת ה"חום" בסוף הקיץ, ועונת ה"קור" בסוף החורף; אולם, לא
מצאתי אזכורים לעונות אלו בשאר התנ"ך. 
<p>ועוד: לפי פירוש זה, הצמד האחרון - "<q class="psuq">יום ולילה</q>" - אינו מציין עונות בשנה; אם כך, מניין לנו ששלושת הצמדים הקודמים כן מציינים עונות בשנה? אולי המילים "<q class="psuq">חום וקור</q>" מציינות, כמשמען, את שינויי הטמפרטורה לאורך השנה. 
<p>ראו גם 
<a href="../../tora/brejit/br-08-22.html">כל ימי הארץ</a> - פירושים נוספים לפסוק זה..
<p /><h2>ה. יום, לילה
<br />
</h2> 
אם בכל זאת נרצה להבין את הפסוק הנ"ל מספר בראשית כתיאור מפורט של עונות השנה, הרי שגם הזוג "<q class="psuq">יום ולילה</q>" מציין שתי עונות - העונה שבה 
<span style="font-weight: bold;">היום</span>  מתחיל להיות ארוך יותר מהלילה (21.3, בסביבות תחילת ניסן) והעונה שבה 
<span style="font-weight: bold;">הלילה</span>  מתחיל להיות ארוך יותר (21.9, בסביבות תחילת תשרי). לפי זה, יש בסך-הכל 8 עונות.
<p>גם בלוח גזר, לוח שמתוארך לימי שלמה המלך (ראו 
<a href="../../messages/ljon_jorj_xnf2_0.html">שבעת המינים והלוח החקלאי מגזר</a>), נזכרו 8 עונות - חלקן בנות חודש אחד וחלקן בנות חודשיים. האם אפשר להתאים בין העונות בבראשית ח לבין העונות בלוח גזר? ננסה:
<br />
<ul>
  
<li>
<q class="mfrj">ירחו אסיף</q>  - שני חודשי האסיף, מאמצע אלול עד אמצע חשון - אולי מקבילים ל"<q class="psuq">לילה</q>", בתקופה זו הלילות מתחילים להיות ארוכים יותר מהימים.
<br />
</li>   
  
<li>
<q class="mfrj">ירחו זרע</q>  - שני חודשי הזריעה, מאמצע חשון עד אמצע טבת - מקבילים כמובן ל"<q class="psuq">זרע</q>";</li> 
  
<li>
<q class="mfrj">ירחו לקש</q>  - שני חודשי הזריעה המאוחרת, מאמצע טבת עד אמצע אדר - אולי מקבילים ל"<q class="psuq">חורף</q>" ("מחורף עצל לא יחרוש");</li> 
  
<li>
<q class="mfrj">ירח עצד פשת</q>  - חודש קציר הפשתה - מאמצע אדר עד אמצע ניסן - מקביל ל"<q class="psuq">קור</q>";
<br />
</li>   
  
<li>
<q class="mfrj">ירח קצר שערים</q>  - חודש קציר השעורים - מאמצע ניסן עד אמצע אייר - מקביל אולי ל"<q class="psuq">יום</q>", כי בתקופה זו הימים מתחילים להיות ארוכים יותר מהלילות;</li> 
  
<li>
<q class="mfrj">ירח קצרו כל(ה)</q>  - חודש סיום הקציר - מאמצע אייר עד אמצע סיון - אולי מקביל ל"<q class="psuq">קציר</q>";</li> 
  
<li>
<q class="mfrj">ירחו זמר</q>  - שני חודשי הזמיר - מאמצע סיון עד אמצע אב - אולי מקבילים ל"<q class="psuq">חום</q>";</li> 
  
<li>
<q class="mfrj">ירח קיץ</q>  - חודש הקיץ - מאמצע אב עד אמצע אלול מקביל כמובן ל"<q class="psuq">קיץ</q>".
<br />
</li>   
</ul>
ניתן לראות שההקבלה לא מושלמת, ובכל מקרה, לא מצאתי בשום מקום אחר בתנ"ך ראיות לקיומן של 8 עונות.
<p /><h2>סיכום - שלוש עונות</h2> 
<br />
מבדיקת כל הראיות נראה לי, שאבותינו חילקו את השנה לשלוש עונות, לפי הסדר:
<br />
<ul>
  
<li>
<q class="psuq">חורף</q>  - תחילת השנה החקלאית (ראו 
<a href="../../ktuv/eyov/yv-29-04.html">ימי חרפי</a>), העונה שבה חורשים וזורעים (ראו 
<a href="../../ktuv/mjly/mj-20-04.html">מחורף עצל לא יחרוש</a>); העונה שבה יורדים גשמים; כוללת את העונה שנקראת בימינו "סתיו" (ראו 
<a href="../qjrim1/stw.html">הסתו עבר הגשם חלף</a>) ואת העונה שנקראת בימינו "חורף".
<br />
</li>   
  
<li>
<q class="psuq">קציר</q>  - אמצע השנה החקלאית, העונה שבה קוצרים את תבואת השדה (ראו 
<a href="../qjrim1/ymy_kcir.html">ימי הקציר</a>); העונה שנקראת בימינו "אביב" (ראו 
<a href="../qjrim1/aviv.html">הגדרת האביב</a>)
<br />
</li>   
  
<li>
<q class="psuq">קיץ</q>  - סוף וקץ השנה החקלאית, העונה שבה רוב פירות העץ מבשילים, העונה שבה קוטפים בוצרים אוספים ומשמרים את הפירות לקראת החורף (ראו 
<a href="../qjrim1/qyc.html">עונת הקיץ</a>)
<br />
</li>   
</ul>
רמז לחלוקה זו של השנה, לשלוש עונות, נמצא גם בברכה בפרשת בחוקותיי:
<br />
<ul>
  
<li>
<a class='psuq' href="../../prqim/t0326.htm#5">ויקרא כו5</a>: "<q class="psuq">וְהִשִּׂיג לָכֶם 
<b>דַּיִשׁ</b> אֶת 
<b>בָּצִיר,וּבָצִיר</b> יַשִּׂיג 
<b>אֶת זָרַע</b>,
<br />
וַאֲכַלְתֶּם לַחְמְכֶם לָשֹׂבַע וִישַׁבְתֶּם לָבֶטַח בְּאַרְצְכֶם</q>"</li> 
</ul>
<span style="font-weight: bold;">דיש</span>  הוא פעולה שעושים בתבואה, בעונת 
<span style="font-weight: bold;">הקציר</span>;
<br />
<span style="font-weight: bold;">בציר</span>  הוא קטיף הענבים, בעונת 
<span style="font-weight: bold;">הקיץ</span>;
<br />
<span style="font-weight: bold;">והזרע</span>  - הזריעה - נעשית, כאמור, בעונת 
<span style="font-weight: bold;">החורף</span>.
<p>ראו גם: 
<a href="../../tora/brejit/br-08-22.html">כל ימי הארץ.</a>
<p /><p>
 
</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="../../../tnk1/messages/kma_hvdlim1_onot_0.html">תגובה על: כמה עונות יש בשנה? <small>/ יהודה</small></a> &nbsp;&nbsp;<span class='date'>[נכתב ב-12:52:21&nbsp;&nbsp;21.05.2008]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

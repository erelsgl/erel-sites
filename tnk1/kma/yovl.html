<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>תאריכים היסטוריים לשנות השמיטה והיובל</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/kma/yovl.html'/>
<meta name='author' content="הרב ד&quot;ר אליהו שץ" />
<meta name='receiver' content="" />
<meta name='jmQovc' content="tnk1/kma/yovl.html" />
<meta name='tvnit' content="" />
<link rel='canonical' href='https://tora.us.fm/tnk1/kma/yovl.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_kma_yovl' class='prfym2 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/index.html'>יצירות לפי נושא</a>&gt;<a href='../../tnk1/msr/9science.html'>מדע וטבע</a>&gt;<a href='../../tnk1/ljon/sug/EcmMsprim.html'>מספרים</a>&gt;<a href='../../tnk1/ljon/sug/EcmTarikim.html'>תאריכים</a>&gt;</div>

</div>
<!--NiwutElyon1-->
<h1 id='h1'>תאריכים היסטוריים לשנות השמיטה והיובל</h1>
<div id='idfields'>
<p>קוד: תאריכים היסטוריים לשנות השמיטה והיובל בתנ"ך</p>
<p>סוג: פרטים2</p>
<p>מאת: הרב ד"ר אליהו שץ</p>
<p>אל: </p>
</div>
<script type='text/javascript'>kotrt()</script>
<div id='tokn'>
<h2>כניסה ראשונה לארץ ישראל</h2> 
<p>לפי ויק' כה 13-2, חייבים לשמור את חוקי שנות השמיטה והיובל מזמן כניסתו של עם ישראל לארץ ישראל. המקרה הראשון, שבו נכנס העם כקבוצה לארץ ישראל, היה בניסן 1434 לפנה"ס, אחרי 40 שנה במדבר; ונשאר עד לחורבן המקדש בחודש אב ב-586. שנות החקלאות מתחילות מעשרה בחודש תשרי, ולכן מתעוררת השאלה האם ששה החודשים מניסן 1434 עד תשרי 1434 נחשבו כשנה שלמה או לא. נניח כאן, שששת החודשים האלה נחשבו כשנה שלמה כדי לקבל התאמה טובה יותר עם הנתונים הנמצאים. מכאן, ששנות היובל, החוזרות כל 50 שנה, מתחילות בתשרי של:</p> 
<p>1386       1336      1286       1236       1186       1136       1086       1036       986
<br/>936         886        836         786         736         686         636         (586).</p> 
<p>באופן דומה, שנות השמיטה, המתרחשות שבע פעמים במשך כל תקופות יובל, בפרקי זמן של שבע שנים, מתחילות בתשרי של:
<br/> 1429           1422           1415           1408           1401           1394           1387
<br/> 1379           1372           1365           1358           1351           1344           1337
<br/> 1329           1322           1315           1308           1301           1294           1287
<br/> 1279           1272           1265           1258           1251           1244           1237
<br/> 1229           1222           1215           1208           1201           1194           1187
<br/> 1179           1172           1165           1158           1151           1144           1137
<br/> 1129           1122           1115           1108           1101           1094           1087
<br/> 1079           1072           1065           1058           1051           1044           1037 
<br/> 1029           1022           1015           1008           1001           994             987
<br/> 979             972             965             958             951             944             937
<br/> 929             922             915             908             901             894             887
<br/> 879             872             865             858             851             844             837
<br/> 829             822             815             808             801             794             787
<br/> 779             772             765             758             751             744             737
<br/> 729             722             715             708             701             694             687
<br/> 679             672             665             658             651             644             637
<br/> 629             622             615             608             601             594             587</p> 
<p>   קיימים ארבעה מקרים בתנ"ך, שבהם התאריך המחושב של המאורע ההיסטורי הוא אחד משנות השמיטה או היובל הרשומים למעלה, והאירועים המתוארים קשורים לרעב או למצבים אחרים, המצופים להתרחש בשנה שאין עובדים בה את האדמה.&#160;</p> 
<p>
<strong>המקרה הראשון</strong>  קשור לחלוקת הארץ בקרב העם בימי יהושע. ידוע לנו, שהשנה היתה השביעית ליהושע (1428), מהודעת כלב בן יפונה (יהו' יד 10) ש-45 שנים עברו מעת שנשלח כמרגל על ידי משה. המרגלים נשלחו בשנה השנית במדבר (במד' י 11; יג 2), ועוד 38 שנים עברו (במד' יד 33) לפני שהעם נכנס לארץ ישראל תחת המנהיגות של יהושע. מכאן, שהשנה היתה השביעית ליהושע (7=45-38). לפי חשבוננו, החלק הראשון של 1428 מתאים לחלק האחרון של שנת השמיטה המתחילה בתשרי 1429. הגיוני להניח שחלוקת הארץ תתרחש בשנת שמיטה, כדי שאף אחד לא יוכל להתלונן, שעבד את האדמה, והיבול עבר לבעל האדמה החדש.</p> 
<p>
<strong>המקרה השני</strong>  התרחש בימי המלך דוד. שלוש שנות הרעב המוזכרות בש"ב כא 1 התרחשו בשנים הראשונות למלכות דוד, על סמך ההנחה שהנספח לספר שמואל (ש"ב כא-כד), פרט ל-כג 7-1, נכתב על ידי גד הנביא בתחילת השלטון של דוד. לדוגמה, המלחמות עם הפלשתים, המתוארות בש"ב כא 22-15, דומות לאלה המתוארות בש"א יח 30-26; יט 8; כג 5-1, שהתרחשו בשנה הראשונה למלכות שאול. אם נביא בחשבון ששנת שמיטה ושנת יובל התרחשו בעת ההיא, התאריך המסתבר לשלוש שנות רעב הוא מ-1037 עד 1035, מהשנה השנית עד השנה הרביעית למלכות דוד. 1037 היתה שנת שמיטה, ו-1036 היתה שנת יובל, כאשר לא עבדו את האדמה, ולכן היה צפוי מחסור באוכל. אבל, כאשר הרעב נמשך לשנה הבאה, 1035, ביקש דוד את עזרת האלוהים, כמו שמתואר בש"ב כא 1.</p> 
<p>
<strong>המקרה השלישי</strong>  התרחש כאשר צבא סנחריב, מלך אשור, איים על העיר ירושלים בימי חזקיהו מלך יהודה. אירוע זה התרחש ב-701, שהיא שנת שמיטה לפי רשימת שנות השמיטה. מהשוואת המלים בספר מלכים עם אלה בספר ויקרא, אנו למדים שבהחלט היתה שנת שמיטה. הרי הנביא ישעיהו אומר (מ"ב יט 29), "אָכוֹל הַשָּׁנָה סָפִיחַ (תבואה הצומחת מאלֶיה) וּבַשָּׁנָה הַשֵּׁנִית סָחִישׁ (תבואה שנזרעה מעצמה) וּבַשָּׁנָה הַשְּׁלִישִׁית זִרְעוּ וְקִצְרוּ וְנִטְעוּ כְרָמִים וְאִכְלוּ פִרְיָם". הביטויים האלה דומים מאוד לאלה בספר ויקרא, המתארים את המצב בשנת שמיטה. כך, בויק' כה 5 כתוב, "אֵת סְפִיחַ קְצִירְךָ לֹא תִקְצוֹר" ובויק' כה 22-21 כתוב, "וְעָשָׂת אֶת הַתְּבוּאָה לִשְׁלֹשׁ הַשָּׁנִים; וּזְרַעְתֶּם אֵת הַשָּׁנָה הַשְּׁמִינִת...". דוגמה זו בספר מלכים היא תיאור ברור לאירוע היסטורי המתרחש בשנת שמיטה.&#160;</p> 
<p>
<strong>המקרה הרביעי</strong>, המסייע לתאריכים שלנו לשנות השמיטה והיובל, מתרחש בעת חורבן בית המקדש. בעת ההיא, במשך המצור על ירושלים, נאמר במ"ב כה 3 "וַיֶּחֱזַק הָרָעָב בָּעִיר, וְלֹא הָיָה לֶחֶם לְעַם הָאָרֶץ". ידוע לנו שהחודש החמישי לשנת 586 (מ"ב כה 8), שבו נחרב בית המקדש, היה קרוב לסוף שנת שמיטה המתחילה בתשרי 587. לכן, השילוב של המצור על ירושלים ושמירת שנת השמיטה, הביאו לרעב חמור.</p> 
<p>קיים 
<strong>מקרה חמישי</strong>  המסייע לתאריכים הרשומים שלנו לשנת השמיטה, אבל הוא מבוסס על המצוה (דבר' לא 13-10) להקהיל את העם כל שנת שמיטה בחג הסוכות ולקרוא להם את "התורה הזאת" (כלומר, הנאום השני של משה בספר דברים: ה 1-כח 68). בשנת ה-18 למלכות יאשיהו (621 לפנה"ס) (שמתאים לשנת השמיטה מתשרי 622 עד תשרי 621) בעת הבאת קרבן הפסח, התרחשה אסיפה כזו (מ"ב כב 3; כג 3-1, 24,23), אחרי מציאת העותק האורגינלי של "התורה הזאת" שנכתב על ידי משה עצמו (דבר' לא 26-24); ואז נעשה המלך יאשיהו ער לדרישה בתורה להקהיל את העם בשנת השמיטה. היות שכבר עבר חג הסוכות, הוא סידר את קריאת "התורה הזאת" לעת הבאת קרבן הפסח.</p> 
<h2>כניסה שנייה לארץ ישראל</h2> 
<p>המקרה השני, שבו העם נכנס לארץ ישראל, התרחש בתחילת 538 לפנה"ס, אחרי הכרזת כורש שאיפשר שובם של האנשים בגלות (עזר' א 1-ב 2). אם נניח, כמו לכניסה הראשונה לארץ, שחצי השנה מתחילת 538 עד תשרי 538 נחשבה כשנה מלאה, וזוכרים אנו שאין שנת אפס בשיטת הספירה, אזי שנות היובל במשך בית המקדש השני מתחילות בתשרי של: 
<br/>490      440      390      340      290      240      190      140      90       40   לפנה"ס; 
<br/>11        61        לסה"נ.
<br/>   באותו אופן, שנות השמיטה מתחילות בתשרי של:  (לפנה"ס)
<br/> 533             526             519             512             505             498             491
<br/> 483             476             469             462             455             448             441
<br/> 433             426             419             412             405             398             391
<br/> 383             376             369             362             355             348             341
<br/> 333             326             319             312             305             298             291
<br/> 283             276             269             262             255             248             241
<br/> 233             226             219             212             205             198             191
<br/> 183             176             169             162             155             148             141
<br/> 133             126             119             112             105             98               91
<br/> 83               76               69               62               55               48               41
<br/> 33               26               19               12               5</p> 
<p>(לסה"נ)
<br/>3         10         18         25         32         39         46         53        60          68</p> 
<p>   קיימים מספר מקרים  --   על סמך הנתונים בתנ"ך, ספר החשמונאים א, קדמוניות היהודים שנכתב על ידי יוסף בן מתתיהו, והתלמוד  --  התומכים בתאריכים אלה של שנות השמיטה והיובל במשך הבית השני.&#160;</p> 
<p>לפי עזרא ו 15 נסתיימה 
<strong>בניית בית המקדש השני</strong>  בחודש ה-12 לשנת 6 לדריוש I. השנה הראשונה של מלכות דריוש בתנ"ך מתחילה ב-517, לאחר מותו של אביו אחשוורוש, ולכן בניית הבית השני נסתיימה בסוף 512. החישובים למעלה מראים ששנה זו היתה שנת שמיטה, שהחלה בתשרי 512. אין זה מפתיע, שבניית המקדש נסתיימה בשנת שמיטה. יותר כוח אדם היה ניתן להשיג בין האנשים ששוחררו מתפקידים חקלאיים, והדבר איפשר התקדמות מהירה יותר בהליכי הבנייה.&#160;</p> 
<p>בחודש השביעי לשנה ה-21 לארתאכסרסס II (נחמ' ב 1, ח 1- ט 3) 
<strong>נקראו ספרי התורה בפני העם</strong>. השנה היתה שנת השמיטה המתחילה בחודש השביעי ל-383 לפנה"ס; וקריאת התורה התאימה לדרישה (דבר' לא 13-10) לקרוא את "התורה הזאת" לכל העם בכל שנת שמיטה בחג הסוכות. בייחוד מוזכרת שנת השמיטה בנחמ' י 32.&#160;</p> 
<p>על סמך קדמוניות היהודים xi, 8, 5, בנוסף לנתונים מההיסטוריה היוונית, אנו למדים שב-332 
<strong>שיחרר אלכסנדר הגדול את יהודה מתשלום מס בשנות שמיטה</strong>  לפי בקשת הכהן הגדול. ממידע זה אפשר להסיק ש-332 היתה סוף שנת שמיטה, וזה תואם את החישובים שלנו המראים ששנת שמיטה החלה בתשרי 333.</p> 
<p>מסֵפֶר חשמונאים I מקבלים את האישור החזק ביותר לתאריכים שלנו לשנות השמיטה. כתוב בפירוש בחש"א ו 20, 49, 53 
<strong>ששנת 150 לתקופת סלוקס</strong>  (כלומר 162 לפנה"ס) היתה שנת שמיטה. תאריך זה הוא בהתאמה מלאה עם שנת השמיטה המחושבת המתחילה בתשרי 162.&#160;</p> 
<p>לפי יוסף בן מתתיהו (קדמ' xiii, 8, 1) התרחשה שנת שמיטה זמן מה 
<strong>אחרי שיוחנן הורקנוס נטל על עצמו את התפקיד של הכהן הגדול</strong>. מחש"א טז 14 אנו למדים שיוחנן הורקנוס נטל את הכהונה הגדולה בסוף 135 (בחודש ה-11 לשנת 177 לתקופת סלוקס). לכן, שנת השמיטה החלה בתשרי 134 או לכל המאוחר בתשרי 133. התוצאות שלנו מתאימות למסקנה ששנת השמיטה המוזכרת החלה בתשרי 133.</p> 
<p>לפי יוסף בן מתתיהו (קדמ' xiv, 10, 6) הוציא גאיוס קיסר צו, בערך בחודש תמוז בשנת 47 לפנה"ס, שהיהודים יעלו מס 
<strong>כל שנה חוץ משנת שמיטה</strong>, וגם ישלמו להורקנוס (השני) מעשרות. ההודעה הזאת מתאימה לשנת השמיטה המחושבת המתחילה בתשרי 48.</p> 
<p>יוסף בן מתתיהו גם כותב (קדמ' xiv, 16, 2) 
<strong>שהשנה השלישית למלכותו של הורדוס</strong>  (כלומר 37 לפנה"ס לפי התאריכים הרגילים של הורדוס) היתה שנת שמיטה. אבל תאריך זה אינו מתאים לחישובים שלנו, וגם לא מתאים לתאריך השמיטה בסעיף הקודם. הפיתרון לבעיה זו הוא לדעת ששנות הורדוס אינן 40 עד 4 לפנה"ס אלא 36 לפנה"ס עד 1 לספירה (אין שנה 0). לכן שנת השמיטה לפי יוסף בן מתתיהו נפלה ב-33 ולא ב-37, בהתאמה לשנת השמיטה המחושבת שלנו המתחילה בתשרי 33. שנות שלטון הורדוס מבוססות על הזמן של ליקוי הירח המוזכר בקדמ' xvii, 6, 4. מקובל לומר שליקוי זה אירע ב-4 לפנה"ס, ב-13 לחודש מרץ. אבל, אפשרות טובה יותר היא ב-1 לפנה"ס, ב-29 לחודש דצמבר. הרדוס מת כשבועיים לאחר מכן ב-1 לספירה ב-14 לינואר. <small>(Adam Rutheford, Bible Chronology, Chapter XIV, London, 1957)</small>  לפי יוסף בן מתתיהו (קדמ' xvii, 8, 1; מלחמות i, 33, 8) הרדוס מלך 37 שנה מזמן שהומלך על ידי הרומאים, ו-34 שנה מזמן שגרם למותו של אנטיגונוס (שהיא שנת השמיטה). השנה ה-34 לפני 1 לספירה  היא 33 לפנה"ס (כי אין שנה 0).</p> 
<p>בתלמוד (תענית כט עמוד א; ערכין יא עמוד ב) נאמר 
<strong>שהשנים שבהן נחרבו בית המקדש הראשון והשני היו שנה לאחר שנת שמיטה</strong>. אנחנו התעלמנו מהמידע הזה על הבית הראשון משום שהתבסס על חישוב שונה משלנו, ולא התבסס על עדי ראייה. לפי החישוב למעלה שנת חורבן הבית הראשון היתה בסוף שנת שמיטה. אולם, המידע על הבית השני התקבל מעדותם של אנשים שחיו בעת ההיא, ואיננו מבוסס על חישובים בלבד. הרי, הבית השני נחרב בחודש החמישי בשנת 70 לסה"נ, שלפי החישובים שלנו היא השנה שאחרי שנת השמיטה של תשרי 68 עד תשרי 69, בהתאמה מלאה למה שנאמר בתלמוד.</p> 
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

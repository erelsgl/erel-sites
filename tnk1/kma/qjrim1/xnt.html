<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>חנוט = קשה ועטוף כמו גרעין</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/kma/qjrim1/xnt.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/kma/qjrim1/xnt.html" />
<meta name='tvnit' content="" />
<link rel='canonical' href='http://tora.us.fm/tnk1/kma/qjrim1/xnt.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_kma_qjrim1_xnt' class='hgdrh '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/index.html'>לשון המקרא</a>&gt;<a href='../../../tnk1/ljon/jorj/xnf2.html'>חטה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/index.html'>לשון המקרא</a>&gt;<a href='../../../tnk1/ljon/jorj/xnf1.html'>חנט1</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/index.html'>לשון המקרא</a>&gt;<a href='../../../tnk1/ljon/jorj/xnf.html'>חנט</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/kll.html'>כללים</a>&gt;<a href='../../../tnk1/sig/kllljon.html'>הגדרות מושגים</a>&gt;<a href='../../../tnk1/sig/kllhqjr.html'>קשרי מושגים</a>&gt;</div>

</div>
<!--NiwutElyon1-->
<h1 id='h1'>חנוט = קשה ועטוף כמו גרעין</h1>
<div id='idfields'>
<p>קוד: חנט= בתנ"ך</p>
<p>סוג: הגדרה</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
השורש "חנט" מופיע בתנ"ך בשלושה הקשרים:
<p>א. תהליך שהיו המצרים הקדמונים עושים על-מנת לשמר את גופות המתים:
<br />
 
</p>  
<ol>
</ol>    
<ul>
  
<li>
<a class="psuq" href="/tnk1/prqim/t0150.htm#2">בראשית נ2-3</a>: "<q class="psuq">וַיְצַו יוֹסֵף אֶת עֲבָדָיו אֶת הָרֹפְאִים 
<b>לַחֲנֹט</b> אֶת אָבִיו, 
<b>וַיַּחַנְטוּ</b> הָרֹפְאִים אֶת יִשְׂרָאֵל</q>. 
<q class="psuq">וַיִּמְלְאוּ לוֹ אַרְבָּעִים יוֹם, כִּי כֵּן יִמְלְאוּ יְמֵי 
<b>הַחֲנֻטִים,</b> וַיִּבְכּוּ אֶתו מִצְרַיִם שִׁבְעִים יוֹם</q>"</li>    
  
<li>
<a class="psuq" href="/tnk1/prqim/t0150.htm#26">בראשית נ26</a>: "<q class="psuq">וַיָּמָת יוֹסֵף בֶּן מֵאָה וָעֶשֶׂר שָׁנִים 
<b>וַיַּחַנְטוּ</b> אֹתוֹ וַיִּישֶׂם בָּאָרוֹן בְּמִצְרָיִם</q>"</li>    
</ul>
ב. שלב בהתפתחות של עצי פרי באביב:
<br />
<ul>
  
<li>
<a class="psuq" href="/tnk1/prqim/t3002.htm#13">שיר השירים ב13</a>: "<q class="psuq">הַתְּאֵנָה 
<b>חָנְטָה</b>      פַגֶּיהָ, וְהַגְּפָנִים סְמָדַר נָתְנוּ רֵיחַ; קוּמִי 
<small>לכי</small>רַעְיָתִי יָפָתִי וּלְכִי [לָךְ]</q>"</li>    
  
<li>שלב זה נזכר גם בתלמוד, ויש לו חשיבות הלכתית - זה השלב שקובע, לגבי 
<span style="font-weight: bold;">רוב</span>     פירות העצים, לאיזו שנה הם שייכים, לעניין מעשרות ולעניין שמיטה. למשל, תאנים שחנטו בשנה
השישית, מותר לסחור בהם כרגיל בשנה השביעית, גם אם נקטפו בשביעית; אבל תאנים
שחנטו בשביעית הם קדושים, ומותר אך ורק לאכלם, גם אם נקטפו בשמינית.
<br />
</li>      
</ul>
ג. שרשן של המילה חִטָּה או חִטִּים; בארמית קל לראות שהשורש הוא חנט:
<br />
<ul>
 
 
 
  
<li>
<a class="psuq" href="/tnk1/prqim/t35a06.htm#9">עזרא ו9</a>: "<q class="psuq">...
<b>חִנְטִין</b>, מְלַח, חֲמַר וּמְשַׁח, כְּמֵאמַר כָּהֲנַיָּא דִּי בִירוּשְׁלֶם, לֶהֱוֵא מִתְיְהֵב לְהֹם יוֹם בְּיוֹם דִי לָא שָׁלוּ</q>"</li>    
 
  
<li>
<a class="psuq" href="/tnk1/prqim/t35a07.htm#22">עזרא ז22</a>: "<q class="psuq">עַד כְּסַף כַּכְּרִין מְאָה, וְעַד 
<b>חִנְטִין</b> כֹּרִין מְאָה, וְעַד חֲמַר בַּתִּין מְאָה, וְעַד בַּתִּין מְשַׁח מְאָה, וּמְלַח דִּי לָא כְתָב</q>"</li>    
 
</ul>
בעברית, האות נ נדמתה לאות ט שאחריה, וקיבלנו: "חִטְטִים", או בקיצור "חִטִּים".
<p>מהו הקשר בין כל המשמעויות?</p>  
<p>משיר השירים ניתן ללמוד, ש
<span style="font-weight: bold;">התאנה חנטה פגיה</span>   באותו זמן ש
<span style="font-weight: bold;">הגפנים סמדר נתנו ריח</span>. הגפנים בדרך כלל אינם נותנים ריח, אבל יש זמן קצר שבו הגפנים פורחים בפריחה לבנה עם ריח נעים (ראו 
<a href="/tnk1/kma/qjrim1/smdr.html">סמדר</a>). באותו זמן, מופיעים על עץ התאנה פירות קטנים וקשים (ביחס לתאנים בשלות), וכנראה הם שנקראים "
<span style="font-weight: bold;">פגים</span>  ".</p>  
<p>מכאן מסתבר, שהמשמעות העיקרית של השורש 
<span style="font-weight: bold;">חנט</span>   היא קישוי: תהליך 
<span style="font-weight: bold;">החניטה</span>     מקשה את גווית המת ועוזר לה להשתמר; התאנה
<span style="font-weight: bold;"> חנטה פגיה</span>   כאשר פירותיה הקטנים עדיין קשים יחסית, וגרעיני 
<span style="font-weight: bold;">החיטה</span>     הם קשים לאורך כל השנה. 
<br /></p>  
<p>ומעניין שהאדם 
<span style="font-weight: bold;">נחנט</span>   בסוף הדרך - לאחר מותו, והתאנה 
<span style="font-weight: bold;">חנטה</span>   פגיה בתחילת הדרך - לפני שהפירות מבשילים.
<br /></p>  
 
<div class="advanced">
<h2>מקורות ופירושים נוספים</h2>  1. גם שבי"ל פירש בקונקורדנציה, שורש 
<span style="font-weight: bold;">חנט א</span>, ש"<q class="mfrj">ענינו קישוי, בבשר או בצמח</q>".
<br />
<p>2. ויש אומרים המשמעות היסודית היא בישום: תהליך 
<span style="font-weight: bold;">החניטה</span>     כולל טיפול בבשמים; התאנה 
<span style="font-weight: bold;">חנטה</span>     פגיה כאשר פירותיה מתחילים לתת ריח 
<small>(רש"ר הירש)</small>.</p>  <ul>
<li>אולם לפי זה לא ברור הקשר 
<span style="font-weight: bold;">לחיטה</span>.
 
</li>  
<li>ועוד: עד כמה שזכור לי, לפגי התאנה אין ריח.
<br /></li></ul>  
<p>3. ייתכן שהמשמעות היסודית היא עטיפה: תהליך 
<span style="font-weight: bold;">החניטה</span>     כולל עטיפה בתכריכים רבים (כפי שניתן לראות בתצלומים של מומיות מצריות); התאנה
<span style="font-weight: bold;"> חנטה</span>     פגיה כאשר הפירות עטופים בעלי הכותרת של הפרחים; וגרעיני 
<span style="font-weight: bold;">החיטה</span>     עטופים בקליפות ובמוץ. 
<br /></p>  <ul>
<li>אולם, עד כמה שזכור לי, פגי התאנה כבר אינם עטופים בעלי כותרת בעונה זו של השנה, כאשר 
<span style="font-weight: bold;">הגפנים סמדר נתנו ריח</span>.
<br />
</li></ul>    
<p>4. וייתכן שהמשמעות היסודית היא גרעין וזרע: תהליך 
<span style="font-weight: bold;">החניטה</span>     נקרא כך, אולי מתוך אמונה שגופו של הנפטר הוא הזרע שממנו יצמח הנפטר ויקום לתחיה; התאנה 
<span style="font-weight: bold;">חנטה</span>     פגיה כאשר הפירות כבר ראויים לתת זרע (זה אחד הפירושים ההלכתיים למושג "חנטה"); והחיטה, כמובן, כולה גרעינים. 
<br /></p> 
<p>5. ורמי ניר כתב: "<q class="mfrj">עיקרון החניטה לאחר מותו של אדם בא לתת מענה לאפשרות, שאכן אם תתקיים תחיית
 המתים יהיה גופו של החנוט מוכן להתחדשות חיים - כנביטה ממצב של חניטה. 
והלא הוכן גוף האדם החנוט למצב של מעין זרע קשיח הנשמר לנצח, וברגע 
ההתחדשות הוא יהיה מוכן לנבוט ולצמוח מתוך האדמה... מצב הפוך מתרחש באביב בעת התחדשות הַתְּאֵנָה, שאינה חונטת "פירות מוות" 
אלא את פַגֶּיהָ, וכידוע היא עץ בר מנשיר עלים בחורף, ולכן יהיה "הַתְּאֵנָה חָנְטָה פַגֶּיהָ": 
כלומר, באביב, בעת התחדשות עץ הַתְּאֵנָה, מתקיימת חניטה לצורך תהליך צמיחה
 מחודשת דווקא של "פַגֶּיהָ", שהם בלוטים מכווצים וקשיחים כזרע הצומח. ואכן,
 "פַגֶּי הַתְּאֵנָה" הם כאילו "עובר פרי", כאשר הוא הפרי המתחדש מתפתח 
בשלב ראשון להיות פג (שיהיה אח"כ כתינוק וולד היוצא לאויר העולם), ולכן 
"פַגֶּי הַתְּאֵנָה" מצבם של "טרום פרי", ואמנם הם בלוטים דמויי זרע קשיח 
שיתפתחו ויבשילו לפרי מתוק וטעים. וכך מתועד תהליך ההתחדשות באביב, 
כאשר "קוֹל הַתּוֹר נִשְׁמַע בְּאַרְצֵנוּ", אז העלים של הַתְּאֵנָה 
וְהַגְּפָנִים נָתְנוּ רֵיחַם: הַנִּצָּנִים נִרְאוּ 
בָאָרֶץ, עֵת הַזָּמִיר הִגִּיעַ, וְקוֹל הַתּוֹר נִשְׁמַע בְּאַרְצֵנוּ. 
הַתְּאֵנָה חָנְטָה פַגֶּיהָ, וְהַגְּפָנִים סְמָדַר נָתְנוּ רֵיחַ...</q>" (<a href="/tnk1/messages/prqim_t3002_2.html">פירוט</a>).</p> 
<p>6. ויוסף לוינשטיין כתב (22.12.2007): "חפשתי עכשיו כל מני מאמרים על נושא החניטה לאור פרשת השבוע 
ולאור כל מני ממצאים שמתגלים הנקראים יצורים חנוטים או מאובנים שזהותם אינה
 ידועה, אולם ישנן השערות שונות, יד הדמיון לא תקצר. אני יודע שיש שני חומרי שימור יסודים שהשתמשו בהם בעבר, וכיום בשינויים קלים:</p> 
<p>א. 
<span style="font-weight: bold;">דבש</span>: הדבש הוא דבש התמרים ששימש לשימור מזון. כיום משתמשים 
בו בדרך כלל יוצאי עדות מזרח, והוא הסילאן. וראיתי יהודי ממוצא תימני שהכין 
חרוסת לפסח בחודש שבט, ואפילו שלח לביתו המתגוררת בארה"ב, ולדבריו הוא עושה 
כך שנה בשנה והחרוסת - ראה זה פלא - אינה מתקלקלת. לטענתו, יכולה להחזיק מעמד 
זמן רב.</p> 
<p>ב. 
<span style="font-weight: bold;">מלח</span>: המלח בעבר קרוב לודאי היה אך ורק מלח 
סדומית, שהוא מלח בעל חומציות גבוהה, ולכן לאחר השימוש בו בארוחה, 
כגון לטיבול הפת, חובה להשתמש במים אחרונים, בכדי לא לסמא את העיניים. כיום 
משתמשים, לפחות פה בארץ עד כמה שידוע לי, במלח מהים התיכון. לעניין המלח, כל 
הזקנים והזקנות שידעו להכשיר בשר לאחר השחיטה יודעים שהמלח מוציא את הדם 
ומשמר את הבשר (אמנם לא לאורך זמן). בני הארצות החמות והקרות משמרים בשר 
ודגים ע"י מליחתם ועישונם. בני ארצות המזרח, ואפילו פגשתי בדואים בסיני 
דייגים שלאחר הדייג מנקים את הדגים מולחים אותם (במלח בישול) ותולים אותם 
לייבוש בשמש, והדגים נשמרים ואינם מבאישים וטובים למאכל. בני אשכנז 
הזקנים יודעים שדגים (מלוחים) מולחים אותם ומכניסים אותם לחביות מעץ אלון, 
והיו מוכרים את הדגים בשווקים כשהדגים גלויים בתוך החביות ועומדים בקיץ 
ובחורף בחוץ (לא בקירור), ואינם מבאישים.</p> 
<p>כיום לדאבוננו בשימור המזון משתמשים בכימיקלים.</p> 
<p>מכאן
 נראה, שלצורך חניטת יעקב כפי הנראה השתמשו במלח, אך מכיון שהמלח ריחו חריף 
השתמשו בכל מיני דברים נוספים - בשמים (כמובן לא כימיקלים) מצמחים. ואף 
המצרים ששמרו את הנפטרים נהגו לחנוט. וחלק מהחניטה הוא כפי הנראה הטהרה המתבצעת כיום לכל נפטר."<br /></p> 
<p>
 
</p></div>    
<p></p>  
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<html lang="he">
<head>
<link rel='stylesheet' href='../../../_script/klli.css' />
<link rel='stylesheet' href='../../_themes/klli.css' />
<title>מגדים ח</title>
<meta HTTP-EQUIV="Content-Type" content="text/html; charset=windows-1255" />
<style type="text/css">
<!--
.left { background-repeat: repeat-x}
li { vertical-align: middle; list-style-position: outside; list-style-image: url(../images/bullet.gif);}
-->
</style>
<script language="javascript">
<!--
var x=1; //x=1 - male, x=2 - women
function change_pic(pic_num,pic_url, number)
{
	if (x!=0)
	{
		MM_swapImage(pic_num,pic_url, number);
	}
}
function return_pic()
{
	if (x!=0)
		MM_swapImgRestore();
}
function return_pic1()
{
	
	if (x==2)
		document.Image53.src="../../hp_images/herzog_main_03.gif"
	if (x==1)
		document.Image52.src="../../hp_images/herzog_main_04.gif"
}
function change_sex(sex)
{
	if (sex=="male")
	{
		document.Image52.src="../../hp_images/herzog_main_04.gif"
		document.Image53.src="../../hp_images/herzog_main_on_03.gif"
		x=1;
	}
	else
	{
		document.Image53.src="../../hp_images/herzog_main_03.gif"
		document.Image52.src="../../hp_images/herzog_main_on_04.gif"
		x=2;
	}
}
function get_url(choice)
{
	if (choice==1)
	{
		if (x==1)
			location.href="../male/data.html"
		else if (x==2)
			location.href="../female/data.html"
	}
	else if (choice==2)
	{
		if (x==1)
			location.href="../male/path.html"
		else if (x==2)
			location.href="../female/path.html"
	}
	else if (choice==3)
	{
		if (x==1)
			location.href="../male/course.html"
		else if (x==2)
			location.href="../female/course.html"
	}
	else if (choice==4)
	{
		if (x==1)
			location.href="../male/trip.html"
		else if (x==2)
			location.href="../female/trip.html"
	}
	else if (choice==5)
	{
		if (x==1)
			location.href="../male/day.html"
		else if (x==2)
			location.href="../female/day.html"
	}
	else if (choice==6)
	{
		if (x==1)
			location.href="../male/elearn.html"
		else if (x==2)
			location.href="../female/elearn.html"
	}
	else if (choice==7)
	{
		if (x==1)
			location.href="../male/forum.html"
		else if (x==2)
			location.href="../female/forum.html"
	}
	else if (choice==8)
	{
		if (x==1)
			location.href="../male/links.html"
		else if (x==2)
			location.href="../female/links.html"
	}
}
function MM_swapImgRestore() { //v3.0
var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
var d=document; if(d.images){ if(!d.MM_p) d.MM_p=new Array();
var i,j=d.MM_p.length,a=MM_preloadImages.arguments; for(i=0; i<a.length; i++)
if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}
function MM_findObj(n, d) { //v4.0
var p,i,x; if(!d) d=document; if((p=n.indexOf("?"))>0&&parent.frames.length) {
d=parent.frames[n.substring(p+1)].document; n=n.substring(0,p);}
if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
for(i=0;!x&&d.layers&&i<d.layers.length;i++) x=MM_findObj(n,d.layers[i].document);
if(!x && document.getElementById) x=document.getElementById(n); return x;
}
function MM_swapImage() { //v3.0
var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
<script language="javascript">
<!--
function MM_swapImgRestore() { //v3.0
var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
var d=document; if(d.images){ if(!d.MM_p) d.MM_p=new Array();
var i,j=d.MM_p.length,a=MM_preloadImages.arguments; for(i=0; i<a.length; i++)
if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}
function MM_findObj(n, d) { //v4.0
var p,i,x; if(!d) d=document; if((p=n.indexOf("?"))>0&&parent.frames.length) {
d=parent.frames[n.substring(p+1)].document; n=n.substring(0,p);}
if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
for(i=0;!x&&d.layers&&i<d.layers.length;i++) x=MM_findObj(n,d.layers[i].document);
if(!x && document.getElementById) x=document.getElementById(n); return x;
}
function MM_swapImage() { //v3.0
var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>
<body bgcolor=#23364f leftmargin="0" topmargin="0" marginwidth="0" marginheight="0" onload="mm_preloadimages('../images/herzog_inpg_on_15.gif','../images/herzog_inpg_on_17.gif','../images/herzog_inpg_on_18.gif','../images/herzog_inpg_on_19.gif','../images/herzog_inpg_on_20.gif','../images/herzog_inpg_on_21.gif','../images/herzog_inpg_on_22.gif','../images/herzog_inpg_on_23.gif','../images/herzog_inpg_on_05.gif','../images/herzog_inpg_on_06.gif','../images/herzog_inpg_on_07.gif','../images/herzog_inpg_on_08.gif','../images/herzog_inpg_on_09.gif','../images/herzog_inpg_on_10.gif')" text="2c4364" link="6e1315" vlink="346d0a" alink="346d0a">
<!-- ImageReady Slices (herzog_inpg.psd) -->
<table width='774' border=0 cellpadding=0 cellspacing=0 align="center">
<tr>
<td rowspan="7" background="../images/herzog_pas.gif" bgcolor="#395681" class="left">&nbsp;</td>
<td><img src="../images/herzog_inpg_01.gif" width='141' height='43' alt="לימודים"></td>
<td colspan=6 rowspan=2> <a href="../../"><img src="../images/herzog_inpg_02.jpg" WIDth='633' HEIGHT='62' alt="מכללת יעקב הרצוג" border="0"></a></td>
<td> <img src="../images/spacer.gif" WIDth='1' HEIGHT='43' alt="design"></td>
</tr>
<tr>
<td rowspan=2> <a href="javascript:change_sex('male')"><img src="../images/herzog_inpg_on_03.gif" width='76' height='46' border="0" alt="גברים" name="Image53"></a><a href="javascript:change_sex('women')"><img src="../images/herzog_inpg_04.gif" WIDth='65' HEIGHT='46' border="0" alt="נשים" name="Image52"></a></td>
<td> <img src="../images/spacer.gif" WIDth='1' HEIGHT='19' alt="design"></td>
</tr>
<tr>
<td> <a href="../general/lib.html" onMouseOut="MM_swapImgRestore()" onMouseOver="MM_swapImage('Image43','','../images/herzog_inpg_on_05.gif',1)"><img name="Image43" border="0" src="../images/herzog_inpg_05.gif" width="59" height="27" alt="ספריות"></a></td>
<td> <a href="../general/center.html" onMouseOut="MM_swapImgRestore()" onMouseOver="MM_swapImage('Image44','','../images/herzog_inpg_on_06.gif',1)"><img name="Image44" border="0" src="../images/herzog_inpg_06.gif" width="138" height="27" alt="מרכז ההדרכה בתנ&quot;ך"></a></td>
<td> <a href="../general/press.html" onMouseOut="MM_swapImgRestore()" onMouseOver="MM_swapImage('Image45','','../images/herzog_inpg_on_07.gif',1)"><img name="Image45" border="0" src="../images/herzog_inpg_07.gif" width="97" height="27" alt="הוצאת תבונות"></a></td>
<td> <a href="../general/services.html" onMouseOut="MM_swapImgRestore()" onMouseOver="MM_swapImage('Image46','','../images/herzog_inpg_on_08.gif',1)"><img name="Image46" border="0" src="../images/herzog_inpg_08.gif" width="121" height="27" alt="שירותים לסטודנט"></a></td>
<td> <a href="../general/register.html" onMouseOut="MM_swapImgRestore()" onMouseOver="MM_swapImage('Image47','','../images/herzog_inpg_on_09.gif',1)"><img name="Image47" border="0" src="../images/herzog_inpg_09.gif" width="125" height="27" alt="הרשמה ושכר לימוד"></a></td>
<td> <a href="../general/about.html" onMouseOut="MM_swapImgRestore()" onMouseOver="MM_swapImage('Image48','','../images/herzog_inpg_on_10.gif',1)"><img name="Image48" border="0" src="../images/herzog_inpg_10.gif" width="93" height="27" alt="אודות המכללה"></a></td>
<td> <img src="../images/spacer.gif" WIDth='1' HEIGHT='27' alt="design"></td>
</tr>
<tr>
<td><img src="../images/herzog_inpg_11.gif" width='141' height='19' alt="design"></td>
<td bgcolor="ebebe1">&nbsp; </td>
<td> <img src="../images/herzog_inpg_13.gif" WIDth='138' HEIGHT='19' alt="design"></td>
<td colspan=4> <img src="../images/herzog_inpg_14.gif" WIDth='436' HEIGHT='19' alt="design"></td>
<td> <img src="../images/spacer.gif" WIDth='1' HEIGHT='19' alt="design"></td>
</tr>
<tr>
<td valign="top" bgcolor="#395681">
<table width="100%" border="0" cellspacing="0" cellpadding="0">
<tr>
<td><a href="javascript:get_url(1)" onMouseOut="return_pic()" onMouseOver="change_pic('Image35','','../images/herzog_inpg_on_15.gif',1)">
<img name="Image35" border="0" src="../images/herzog_inpg_15.gif" width="141" height="34" alt="מידע ונהלים"></a></td>
</tr>
<tr>
<td><a href="javascript:get_url(2)" onMouseOut="return_pic()" onMouseOver="change_pic('Image36','','../images/herzog_inpg_on_17.gif',1)"><img name="Image36" border="0" src="../images/herzog_inpg_17.gif" width="141" height="38" alt="נתיבי לימוד"></a></td>
</tr>
<tr>
<td><a href="javascript:get_url(3)" onMouseOut="return_pic()" onMouseOver="change_pic('Image37','','../images/herzog_inpg_on_18.gif',1)"><img name="Image37" border="0" src="../images/herzog_inpg_18.gif" width="141" height="39" alt="חוגי לימוד"></a></td>
</tr>
<tr>
<td><a href="javascript:get_url(4)" onMouseOut="return_pic()" onMouseOver="change_pic('Image38','','../images/herzog_inpg_on_19.gif',1)"><img name="Image38" border="0" src="../images/herzog_inpg_19.gif" width="141" height="36" alt="סיורים"></a></td>
</tr>
<tr>
<td><a href="javascript:get_url(5)" onMouseOut="return_pic()" onMouseOver="change_pic('Image39','','../images/herzog_inpg_on_20.gif',1)"><img name="Image39" border="0" src="../images/herzog_inpg_20.gif" width="141" height="38" alt="השתלמויות וימי עיון"></a></td>
</tr>
<tr>
<td><a href="javascript:get_url(6)" onMouseOut="return_pic()" onMouseOver="change_pic('Image40','','../images/herzog_inpg_on_21.gif',1)"><img name="Image40" border="0" src="../images/herzog_inpg_21.gif" width="141" height="38" alt=" e-learning מרכז למידה"></a></td>
</tr>
<tr>
<td><a href="javascript:get_url(7)" onMouseOut="return_pic()" onMouseOver="change_pic('Image41','','../images/herzog_inpg_on_22.gif',1)"><img name="Image41" border="0" src="../images/herzog_inpg_22.gif" width="141" height="39" alt="קבוצות דיון"></a></td>
</tr>
<tr>
<td><a href="javascript:get_url(8)" onMouseOut="return_pic()" onMouseOver="change_pic('Image42','','../images/herzog_inpg_on_23.gif',1)"><img name="Image42" border="0" src="../images/herzog_inpg_23.gif" width="141" height="50" alt="קישורים לאתרים חינוכיים"></a></td>
</tr>
</table>
</td>
<td colspan=6 rowspan=3 bgcolor="ebebe1" valign="top">
<table width="100%" border="0" cellspacing="0" cellpadding="0" height="100">
<tr>
<td width="91%" valign="top" align="right">
<!-- Start Text --><h2><center>מגדים ח</h2>
<table width="90%" dir='rtl'><tr><td dir='rtl'>
<!--direction--rtl--end_direction-->
<!--text-->
<font face=rod size='2'>
<p align=justify>יהודה פליקס
<p align=justify><font color=#006699>הגפן ושיר הכרם במקורות</font>
<p align=justify>החל בתקופות ההיסטוריות הקדומות ביותר היוו הגפן ותוצרתה, יחד עם החיטה והשעורה, את הענף הכלכלי החשוב ביותר של הארץ. קרובים לה בחשיבותם היו התאנה והזית. מאות פעמים הוזכרו בתנ"ך: גפן, כרם, ענבים, יין, תירוש, שכר, חמר, צימוקים וחומץ. עשרות מונחים נתייחדו לחלקי הגפן, לפרייה ולעבודות הכרם. הגפן מסמלת את עם ישראל וגורלו1. הפתגם "איש תחת גפנו ותחת תאנתו"2 מסמל את העבר המזהיר ואת חזון העתיד. בספרות חז"ל, בהלכה ובאגדה מצויים אלפי אזכורים של הגפן וכל הקשור בה. להלן נתאר את הגפן ועבודות הכרם לאור המקורות3.
<p align=justify>תפוצה
<p align=justify>תחילה סברו שמוצאה של הגפן4 מקדמת אסיה, ברם בחפירות ארכיאולוגיות נתברר כי עוד בזמנים פריהיסטוריים גידלו את הגפן באזורים שונים בעולם; ואפשר שלגפן התרבותית היו אזורי מוצא אחדים. לפי הסיפור המקראי (בראשית, ט', כ) נטע נח כרם לאחר המבול, כנראה בסביבת הרי אררט, מקום חניית התיבה.
<p align=justify>גידולה של הגפן בארץ קדום מאוד; סאנהת המצרי (סוף האלף השני לפנסה"נ) כותב, שמלך מצרים מינה אותו למושלה של ארץ כנען: "ארץ טובה היא, יאא שמה. תאנים בה וענבים, ויין לה - רב ממים, דבשה למכביר ושמנה לרוב וכל פרי על עציה"5. גידלו גפנים גם במצרים, על כך יעידו ציוריהן המרובים על גבי קברים ומצבות מצריים, מהם מלפני 5000 שנה6.
<p align=justify>בארץ מגדלים זנים רבים של הגפן התרבותית; גפן הבר ((</font><font size='2'>Vitis vinifera ssp. silvestris</font><font face=rod size='2'> אינה גדלה בארץ. מטעם זה אין לזהות אותה עם 'באושים'7 ו'סורי הגפן נכריה' (ירמיה, ב', כא) ולא עם 'גפן שדה' המגדלת פקועות8. לפי הכתובים גידלו את הגפן בסדום, לפני הפיכתה9. בגודל אשכלותיהן הצטיינו הגפנים שבעמק חברון (במדבר, י"ג, כג). באדום ובמואב הרבו לגדל גפנים (במדבר, כ', יז; כ"ב, כד). מפורסמת הייתה 'גפן שבמה' שבמואב (ישעיה, ט"ז, ח). בעמון הוזכר המקום 'אבל כרמים' (שופטים, י"א, לג). גם בזמן המשנה צוינו 'דליות שבאבל' כגפנים אפילות, שהן האחרונות להבשלה10.
<p align=justify>שמשון פעל בסביבות 'כרמי תמנתה' שבשפלת יהודה (שופטים, י"ד, ה). 'בית הכרם' נמצא בנחלת יהודה, לא הרחק מירושלים (ירמיה, ו', א; נחמיה, ג', יד). על נחלת יהודה נאמר בברכת יעקב: "אסרי לגפן עירה ולשרקה בני אתונו; כבס ביין לבושו ובדם ענבים סותה" (בראשית, מ"ט, יא). 'נחל שורק' (שופטים, ט"ז, ד), הנמשך מירושלים לים, נקרא על שם שורק--שורקה, הגפן המשובחת שיינה אדום (ראה להלן).
<p align=justify>המחולות בכרמי שילה הפכו למאורע היסטורי של הצלת שבט מכליה (שופטים, כ"א, כא). סיפור טראגי קשור בכרמו של נבות היזרעאלי (מלכ"א, כ"א). מפוארים היו כרמי שומרון והר אפרים (ראה ישעיה, כ"ח, א ואילך). אלה הושמדו עם חורבנה של מלכות יהודה; וירמיהו מנחם: "עוד תטעי כרמים בהרי שומרון, נטעו נוטעים וחללו" (ל"א, ה; השווה ישעיה, כ"ח).
<p align=justify>בתקופת בית-שני טיבעו מלכי בית חשמונאי את הגפן והתמר על מטבעותיהם. זו טבועה גם על מטבעות בר-כוכבא. לפי המשנה (מדות, ג', ח) הייתה קבועה בפתחו של ההיכל גפן של זהב. גם ההיסטוריון הרומאי טקיטוס מזכיר עובדה זו ((</font><font size='2'>Historiae </font><font face=rod size='2'>5, 5. יוסף בן מתתיהו מציין לשבח את כרמי עמק גינוסר (מלחמות, ג: י', ח). בזמן המשנה ציינו את 'יין השרוני' ו'יין הכרמלי' (תוספתא, נדה, ג', יא; בבלי, שם, כא, ע"א). לפי האגדה היו אשכולות הענבים של גבלא11 בגודל עגלים12. בגליל היו הגפנים נפוצות פחות מן הזיתים; ולכן אמרו: "בגליל יין עדיף משמן" (נזיר, לא, ע"ב). ביהודה היו כרמי יין מרובים מאוד; אך בסוף המאה השלישית לסה"נ מציין האמורא רבי אילא (בירושלמי שמו לרוב: רבי לא): "בראשונה היו ענבים מרובות ... ועכשיו אין ענבים מרובות" (ירושלמי, דמאי, פ"א, ה"א; כא, ע"ד)13.
<p align=justify>מבנה הגפן וחלקיה
<p align=justify>במקרא הוזכרו המונחים הבאים לחלקי הגפן, במיוחד לענפיה: בן, בד, דליה, זלזל, זמורה, חוטר, יונק, כנה, מטה, נטישה, נצר, סלסלה, ערש, ענף, פארה, קח, קציר, שלוחה. במשל הגפן של יחזקאל מובא תיאור מיוחד במינו על נשר שעיסוקו בגננות ובגידול הגפן; וצוינו שם חלקיה: "ויקח מזרע הארץ ויתנהו בשדה זרע, קח14 על מים רבים, צפצפה שמו. ויצמח ויהי לגפן סורחת, שפלת קומה; לפנות דליותיו אליו ושרשיו תחתיו יהיו. ותהי לגפן ותעש בדים ותשלח פארות... והנה הגפן הזאת כפנה שרשיה עליו ודליותיו שלחה לו, להשקות אותה מערוגות מטעה... להיות לגפן אדרת" (יחזקאל, י"ז, ה--ט)15.
<p align=justify>על-פי הפילולוגיה קשה לקבוע את ייחודם המורפולוגי המדויק של אותם מונחים רבים הקשורים בחלקי הגפן, שרובם כנראה שמות נרדפים; נברר אחדים מהם: 'גפן סורחת' היא גפן 'שפלת קומה' הנ"ל, שזמורותיה שרועות על פני הקרקע, זו הנקראת 'רוגלית' בלשון המשנה (פאה, ז', ח). אותן זמורות קרויות כנראה 'נטישות'16, קצירים ויונקות (תהלים, פ', יב; איוב, י"ד, ז, ט). 'גפן אדרת' היא גפן שסמכוה לעץ, לגדר או לקנים, כדי שתתרומם ותטפס מעליהם. זמורותיה הן ה'דליות'17 ובמשנה שמה של גפן כזו 'דלית' (פאה, ד', א). אותם נצרים מסולסלים, הגדלים ליד העלים ובעזרתם מטפסת הגפן, קרויים 'קנוקנות'18. אפשר שהן ה'סלסלות' שבכתוב "השב ידך כבוצר על סלסלות"19. במשך השנים מתעבות הדליות ל'בדים' ומהן מסתעפות 'פארות': "ותעש בדים ותשלח פארות" (יחזקאל, י"ז, ו; וכן שם, י"ט, יד).
<p align=justify>בלשון המשנה נקראת שורת גפנים מודלות 'עריס'; זה זהה כנראה עם 'ערש' בכתוב: "אף ערשנו רעננה"20; כלומר כרמנו ירוק21. מונח אחר לענף מטפס של הגפן הוא 'בן', ולו נמשל יוסף: "בן פורת יוסף, בן פורת עלי עין; בנות צעדה עלי שור" (בראשית, מ"ט, כב). נראה כי 'בן פורת' הוא ענף פורה, ו'בנות' היא צורת ריבוי של 'בן'. הדימוי הוא לזמורות הגפן המטפסות על החומות ועל גדרות האבן, בעוד שורשי הגפן יונקים מן המעיין. אכן מצינו 'בן' במקביל ל'כנה', היינו שתיל, ייחור: "ופקוד גפן זו, וכנה אשר נטעה ימינך, ועל בן אמצת לך" (תהלים, פ', טו--טז).
<p align=justify>בשם 'שריג' קרויה הזמורה הצעירה הנושאת את אשכלות הניצה והענבים: "ובגפן שלשה שריגים, והיא כפרחת עלתה נצה, הבשילו אשכלותיה ענבים" (בראשית, מ', י)22. הגפן משירה את עליה בחורף: "כנבל עלה מגפן" (ישעיה, ל"ד, ד); ובפרקי דרבי אליעזר (פנ"א) נאמר: "הגפן והתאנה נובל עלה מהם והם עומדים עץ יבש; וחוזרות ופורחות ונוצצות וצומחות ומוציאים עלים חדשים". משנשרו העלים, גוזמים-זומרים במזמרה את השריגים שגדלו בשנה האחרונה. אלה כונו בשמות זמורה, זלזל ונטישה: "וכרת הזלזלים במזמרות ואת הנטישות הסיר התז" (ישעיה, י"ח, ה). אמנם אפשר שאין כאן מונחים זהים, אלא שכל אחד מהם מציין סוג שונה של גיזום וזמירה. ואכן מצינו בספרות חז"ל מונחים טכניים לסוגי גיזום וזמירה בגפנים כגון זינוב23, ויתור, כיוון וצידוד24. שני הראשונים מתייחסים לגיזום-זמירה, והאחרונים לגיזום לשם מתן צורה לגפן או לצורך הדלייתה25. נהוג לגזום את הרוגלית - הגפן הסורחת - סמוך לפני הקרקע ולהותיר רק גזע נמוך ו'עיניים' מעטות; בדלית (= גפן אדרת) מותירים את ההסתעפויות העבות.
<p align=justify>באביב מלבלבת הגפן ומצמיחה נצרים רכים, הם 'לולבי גפנים' (משנה ערלה, ג', ז), הניתנים למאכל לאחר התקנה במלח או בחומץ. אלה מתארכים לזמורות נושאות האשכולות. אפשר שלהן כינוי נוסף - 'חוטר' - בכתוב "ויצא חוטר מגזע ישי" (ישעיה, י"א, א)26. לגפן - כוח התחדשות רב; גם משנגדע גזעה היא מצמיחה משורשיה נצרים: "ונצר משרשיו יפרה" (ישעיה, שם). אותם נצרים מתעבים ויוצרים גזע חדש - ה'כנה': "ועמד מנצר שרשיה - כנו" (דניאל, י"א, ז).
<p align=justify>'לולבי גפנים' אינם אלא ענף מלבלב, המכיל בצורה מזערית את הזמורה, על כל מרכיביה לעתיד. בלולב נמצאים העלים כשהם עדיין קטנים ומקופלים. עם גדילת הזמורה הם הופכים לעלים - טרפים (יחזקאל, י"א, ה). הוצאת הניצנים והלולבים בצמח קרויה בתנ"ך 'פריחה' (שלא כבימינו שמונח זה מציין את הוצאת הניצה ופתיחתה). וכך יש להבין "פרחה הגפן, פתח הסמדר" (שיר השירים, ז', יג). לאחר הלבלוב בוקעים מחיקי העלים אשכולות הניצה. זו קרויה 'סמדר'. מונח שמשמעו על-פי הסורית עמידה הפוכה; והוא קשור במבנה המיוחד של פרח הגפן הזעיר: עלי העטיף שלו אינם נמצאים, כבשאר הפרחים, בבסיס הפרח, כי אם בראשו. כשהוא סגור הם יוצרים כמין כיפה, הנושרת מהר והפרח נפתח - "פתח הסמדר"27. בשעה זו מתגלים חמשת האבקנים ועמוד העלי28. אחרי ההאבקה מתפתחת השחלה לענב בוסר: "כתם פרח ובסר גמל יהיה נצה" (ישעיה, י"ח, ה)29 - "והיא כפרחת עלתה נצה, הבשילו אשכלותיה ענבים" (בראשית, מ', י).
<p align=justify>ה'בסר' הוא ענב בלתי בשל, קשה וחמוץ. במהלך גדילתו הוא מתמלא נוזלים30 ונעשה שקוף. דרגת הבשלה זו נקראת במשנה (מעשרות, א', ב) 'הבאשה': "מאימתי הפירות חייבים במעשרות... הענבים והבאושים31 משהבאישו". והירושלמי (פ"א, ה"ב; מח, ע"ד) מסביר: "משיקראו באישה... והיא שתהא חרצנה שלהן נראית מבחוץ". יש ענבים שזה מצב הבשלתם הסופי; הם ה'באושים' שבישעיהו, ה', ג.32: "ויקו לעשות ענבים ויעש באושים". הבאושים הם ענבים 'לבנים' (למעשה ירקרקים), שאינם מאדימים ואין הם טובים להכנת יין אדום ומתוק, שהיה לפי טעמם של אבותינו33. הם העדיפו הרבה יותר את גפן ה'שורק' או ה'שורקה'34, שמענביה הפיקו יין אדום.
<p align=justify>אשכול הענבים עשוי כרגיל 'שדרה' מרכזית, שממנה מסתעפות ה'פסיגות'35, שהם אשכולות קטנים יותר. הפסיגות מונחות זו ע"ג זו, ארוכות בחלקו העליון של האשכול ומתקצרות בסופו. בדרך זו הוא מקבל צורת חרוט, שחלקו העליון נקרא 'כתף' והתחתון 'נטף' (תוספתא, פאה, ג', יא). 'עוללות' הם אשכולות "שאין להן לא כתף ולא נטף" (משנה פאה, ז', ד); כלומר שהם חסרות שדרה36. כזאת היא לרוב צורת אשכולות הענבים המאחרים בהתפתחותם: "כעוללות אם כלה בציר" (ישעיה, כ"ד, יג). לפעמים המצב בכרם גרוע כדי כך שה'כרם כולו עוללות' (פאה, ז', ד). יש שעוללה מכילה ענב בודד - 'גרגר יחידי' (משנת פאה, שם). היחיד של ענבים הוא 'ענב' (דברים, ל"ב, יד; ובמשנה: נדרים, י"א, ו). בלשון המשנה גם גרגר, גרגיר ופרידה (פאה, ו', ה; מידות, ג', ח). הענב קשור ל'פסיגה' ולאשכול על-ידי 'עוקץ' (ירושלמי, ברכות, פ"ו, ה"א; י, ע"א. וכן: תוספתא, עוקצין, א', א: 'עוקץ עינב'), ומקום חיבורם הוא ה'חותם'37. הקליפה היא 'זג'; זו עוטפת את ציפת הפרי שבתוכה ה'חרצן' או ה'חרצנה' (משנה טהרות, י', ה).
<p align=justify>אזורי גדילתה של הגפן הם נרחבים - 'מדן עד באר שבע' (מלכ"א, ה', ה). ישנן גם עדויות על גידולה בהר הנגב, בימי מלכי יהודה ואח"כ בתקופה הנבטית38. לא כל הקרקעות טובות לגידולה; היא משתרשת ומתפתחת יפה בקרקע שתשתיתה קירטונית, היינו סלע רך, אך לא שסלעה גירני קשה39. רווחה מסורת שתושבי כנען לפני כיבושה ע"י בני ישראל "היו בקיאים בישובה של ארץ ישראל, שהיו אומרים מלוא קנה זה לזית; מלוא קנה זה לגפנים" (שבת, פה, ע"א).
<p align=justify>הגפן בשיר הכרם
<p align=justify>בשיר הכרם של ישעיהו (ה', א--ד) ניתן תיאור ציורי ורב-גוני, של דרך גידול הגפנים. תקציר - כעין תרשים של ציור - של שיר הכרם נמצא בפרק כ"ז: "ביום ההוא כרם חמר40 ענו לה. אני ה' נוצרה, לרגעים אשקנה, פן יפקוד עליה; לילה ויום אצרנה". ובהמשך בא האיום בהפקרת הכרם לשמיר ושית ואף בהצתתו.
<p align=justify>משוכלל ומיוחד במינו המבנה האומנותי של שיר הכרם שבפרק ה'. הוא מתאר מחזור שלם של שתים-עשרה עבודות בכרם בשני חלקים המשלימים זה את זה. האחד מונה את המעשים בהכשרת שדה-בור לכרם; והשני מונה את הפעולות והמחדלים לקראת החזרתו למצבו הראשוני - שמיר ושית. שני חלקים אלה משלימים את המעגל. ה'מחדל' רומז למעשה החיובי בתנאים תקינים. וכך בצמצום לשון ובהימנעות מחזרות מתקבלת תמונה מלאה של דרכי עיבוד הכרמים בימי ישעיהו.
<p align=justify>הכרם המיוחד במינו ניטע ב'קרן בן שמן', שהיא פינה במדרגות שבהרים, הנפגשות בערוץ המנקז את עודפי המים לנחל שבעמק41. זו חלקה קשה מאוד להכשרה, באשר ברבות הימים נסחפו לתוכה אדמה ואבנים ושיחים, וגדלו שם צמחי בתה שקשה לעוקרם. ברם הפוטנציאל החקלאי של חלקה זו הוא רב; מכאן כינויה 'קרן בן שמן', היינו פינה בעלת סיכויי פוריות. בחלקה זו בחר הכורם לנטוע את המובחר בגפנים; בכרם זה תלה תקוות רבות ולבסוף התאכזב מרות, באשר קיבל ענבים מזן שונה לחלוטין מצמח-האם שממנו לקח את הזרע.
<p align=justify>אין המדובר כאן בנטיעת ייחור או שתיל, שהרי בכגון זה הפרי המתקבל זהה תמיד בתכונותיו לצמח האם. המדובר בזריעת חרצנים של ענבים מובחרים. רק בכגון זה תיתכן אכזבה כזאת שהפרי שונה בהחלט מהוריו42. לכך כיוון ירמיהו (ב', כא) המסכם במשפט אחת את שיר הכרם: "ואנוכי נטעתיך שורק, כולו <q class='psuq'>זרע</q> אמת, ואיך נהפכת לי סורי הגפן נוכריה". השימוש במונח 'ויטעהו' אפשרי גם ביחס לזריעת חרצן, ומצינו כמותו בספרות חז"ל 43. יש גם יתרונות מסוימים בזריעת חרצן, באשר השורש של הנבט מעמיק לחדור ומשתרש היטב בקרקע, אך כאמור קיים כאן הסיכון של קבלת ענבים שאינם דומים לצמח שממנו נלקחו החרצנים.
<p align=justify>המדובר אפוא בכורם שמצא ענבים מובחרים במקום מבודד, שלא היה בו חשש של הכלאה זרה, כגון במדבר44 ואותם זרע. הנמשל הוא עם ישראל, שה' בחר בו במצרים, הוליכו במדבר, הביאו לארץ הבחירה ונטעו שם45 אך כאמור הכרם הכזיב. במצב זה נאלץ הכורם לעקור את כרמו או לשורפו46, אך בעל כרם ישראל לא פגע בו כי אם החזירו למצבו הקדום "ועלה שמיר ושית"47. אפשר שציפה להתחדשות נצרים משורשיו48, ואולי להרכיב על הכנה רוכב של 'שורק'49.
<p align=justify>נחזור עתה <q class='psuq'>למהלך העבודות שבשיר הכרם</q>. לראשונה מקצצים את הקוצים, אותם צמחי ה'בתה' ו'שמיר ושית' שעלו במקום. השלב הבא -'ויעזקהו': העיזוק הוא חפירה מסביב50, לעקירת הסלעים ושורשי השיחים שעלו ב'קרן בן שמן'. לאחר שנתפנה השדה מהם בא שלב 'ויסקלהו', של ליקוט האבנים הקטנות יותר. אלה מצטרפות לסלעים המהווים את הבסיס לבניין הגדר. הגדר מגנה מפני חדירת בהמה גסה, העשוייה לרמוס את הגפנים; מכאן "פרוץ גדרו והיה למרמס". מעל לגדר מניחים את הענפים הקוצניים - המשוכה, שהוזכרה במחדל - "הסר משוכתו והיה לבער", זו שתפקידה למנוע חדירת בהמה דקה51. על אותה משוכה מניחים אבנים המצמידים אותה למקום52. עתה נתקבלה חלקה חפורה, מסוקלת וגדורה, והכורם ניגש לנטוע או לזרוע בתוכה את הגפנים - "ויטעהו שורק"53. מעתה יש לעדור בין הגפנים, פעולה שהוזכרה במחדל - "לא יעדר". מדי שנה, בחורף, זומרים את הזמורות ומותירים רק 'עיניים' אחדות, שמהן יבקעו הזמורות החדשות. הזמירה היא עבודה חיונית ביותר54; ואוי לו לכרם אשר 'לא יזמר'.
<p align=justify>בשיר הכרם הוזכר כרם שבמדרגות הרי יהודה, שאין חורשים בהם כי אם עודרים; הם 'ההרים אשר במעדר יעדרון' (ישעיה, ז', כה; השווה משנה פאה, ב', ב). כרמים אלה הם לרוב של בעל, אבל יש מהם שקיבלו השקית עזר (על כך מעידים שרידי בורות מים הנמצאים לצד מגדלי השמירה הקדומים שבהרים). ההשקיה הוזכרה בתקציר הנ"ל של שיר הכרם: "לרגעים אשקנה" (ישעיה, כ"ז, ג)55. בשלוש השנים הראשונות הכרם הוא 'ערלה', שענביו אסורים במאכל (ויקרא, י"ט, כב)56. באותן שנים מוריד הכורם את ניצני הפרי, והוא מתכונן לשנת ה'רבעי', שבה מותר כבר ליהנות מן הפרי.
<p align=justify>עתה יש לדאוג לשמירה על היבול על-ידי בניית מגדל שמירה - "ויבן מגדל בתוכו" - היא ה'שומירה' בלשון חז"ל (משנה כלאים, ה', ג; השווה: בבא בתרא, סח, ע"ב). כמו כן חוצב הכורם את הגת, הוא היקב, המשמש לדריכת הענבים: "וגם יקב חצב בו". הוא מתכונן לקבל ענבי-יין אדום ומשובח, אך - "ויעש באושים" - ענבים פחותי ערך (שעל מהותם דנו לעיל). אבני היקב, כמו גם אבני החציבה של הבור, משמשים לבניית המגדל - השומרה.
<p align=justify>להלן נציג טבלה המסכמת את העבודות בשיר הכרם:
<p align=justify>
<p align=justify>&nbsp;
<p align=justify>&nbsp;<q class='psuq'>
<p align=justify>המעשה פשרו המחדל רומז למעשה</q>
<p align=justify>1 ואשיתהו בתה ועלה שמיר ושית עקירת הקוצים שעלו בשדה
<p align=justify>2 "ויעזקהו" חפירה עמוקה לעקירת הסלעים
<p align=justify>3 "ויסקלהו" סיקול השדה מאבנים
<p align=justify>4 "פרץ גדרו" בניית גדר האבנים
<p align=justify>5 "הסר משוכתו" התקנת משוכת הקוצים שעל הגדר
<p align=justify>6 "ויטעהו שורק" נטיעת הגפן שיינה אדום
<p align=justify>7 "אצוה מהמטיר עליו מטר" השקיית הגפנים
<p align=justify>8 "לא יעדר" עידור בין הגפנים
<p align=justify>9 "לא יזמר" זמירת הגפן בחורף</font><font face=rod>
<p align=justify>10</font><font face=rod size='2'> "ויבן מגדל בתוכו" בניית מגדל השמירה</font><font face=rod>
<p align=justify>11</font><font face=rod size='2'> "יקב חצב בו" חציבת היקב</font><font face=rod>
<p align=justify>12</font><font face=rod size='2'> "ויעש באושים" בציר הענבים (שיינם חמוץ)
<p align=justify>
<p align=justify>כאמור המדובר בשיר הכרם במטע הררי המושקה השקיית עזר במים שנאגרו בבור. גפן שתולה ליד מים מצליחה במיוחד ומכאן "בן פרת עלי-עין"57; "כגפן על מים שתולה, פוריה וענפה היתה ממים רבים" (יחזקאל, י"ט, י).
<p align=justify>מכלול העבודות בכרם
<p align=justify>קרוב לארבעים פעלים הקשורים בעיקר בעבודות הכרם58 צוינו בספרותנו העתיקה: אבק, באש, בלש, בקק, בצר, גרגר, גרע, דלה, דלל, דרך, הלך, זהם, זלף, זמר, זנב, זרע, חבל, חלל, חמס, כמר, מצמץ, נטע, נטר, נכש, נשר, סחט, ספק, עבה, עדר, עלל, עסה, עצר, עקץ, עשן, פסג, קטף, קצץ, קרץ, רכב. מתוך אלה נמנו במקרא: בצר, דרך, זמר, זרע, חבל, חלל, חמס, נטע, נטר, עדר, עלל59.
<p align=justify><q class='psuq'>מרבים את הגפן</q> על-ידי זריעה60, נטיעה או הברכה61. כרגיל שותלים 'יחור', היא 'כנה' (תהלים, פ', טו), היינו זמורה קצרה; ונהגו להרכיב עליה 'רוכב' של מין משובח. דרך אחרת של ריבוי גפנים היתה 'הברכה': נועצים בקרקע זמורה ולאחר השתרשותה מפרידים בינה לבין צמח-האם. בדרך זו ניתן לפתח במשך הזמן מגפן אחת כרם שלם (משנה ערלה, א', ה). שונים היו מרחקי נטיעת הגפנים זו מזו: שתי אמות, ארבע, או שש עשרה; ויש ששתלון במרחקים גדולים יותר ואת שטח הביניים ניצלו לנטיעת גידולים אחרים (ראה: משנה כלאים, ו', א; ה', ו; ד', ו). התורה אסרה '<q class='psuq'>כלאי הכרם</q>' (דברים, כ"ב, ט). לפי מסורת חז"ל אין האיסור חל על עצים למיניהם, שאותם מותר לנטוע או לזרוע לצד הגפנים, כי אם על 'מיני זרעים' - גידולי שדה. רבות מאוד הן ההלכות הדנות במרחקי הזריעה והשתילה בזיקה לאיסור כלאי הכרם; רובן נידונו בפרק ד' של מסכת כלאים; והובאו לגביהן מונחים כגון 'מחול הכרם', 'קרחת הכרם' ועוד.
<p align=justify>במקרא צוינו יחידות כרם גדולות, כגון: 'עשרת צמדי כרם'; 'צמד כרם', היינו שטח הנחרש במשך יום על-ידי צמד בקר (ישעיה, ה', י). כרם גדול מאוד הכיל 'אלף גפן באלף כסף' (שם, ז', כג); "כרם היה לשלמה... איש יביא בפריו אלף כסף" (שיר השירים, ח', יא). בזמן המשנה והתלמוד מדובר על יחידות כרם קטנות ביותר; מטע של תשע גפנים כבר נקרא כרם; ו'כרם קטן' הכיל חמש עד שש גפנים (משנה כלאים, ד', ו).
<p align=justify>מזיקי הגפן והדברתם
<p align=justify>מרובים הם מזיקי הגפן62, מהם גדולים, ומהם זעירים - מיקרוסקופיים - שרק נזקם נראה לעין. בתוכחה מציינת התורה: "כרמים תטע ועבדת ויין לא תשתה ולא תאגר, כי תאכלנו התולעת" (דברים, כ"ח, לט). הכוונה כנראה לזחלים של מינים שונים של פרפרי לילה, כגון עש-האשכול שזחליו מכרסמים את הנצה והפרי ומזהמים את האשכולות. גם עש קליפת ההדר, גורם נזק לענבים. הזחלים של רפרפי הגפן63 מכרסמים את העלים. בהרי יהודה מצוי סס הגפן, שזחליו מכרסמים את נצני העלים והפרחים. לאחד ממיני הזחלים האלה או לכולם נתכוון מלאכי (ג', יא) בכינוי 'האוכל', אף שאפשר שנתכוון לארבה בכל שלבי התפתחותו, שלו כינויים נוספים במקרא: ילק, חסיל וגזם64. גם אלה מכרסמים את כל חלקי הגפן. לזחלים המכרסמים יש להוסיף רימות של חיפושיות הקודחות בגזע ובזמורות של הגפן, מהן מיוחדות לגפן ומהן רב-פונדקאיות.
<p align=justify>למיני חרקים אלה נתכוונה הברייתא: "מזהמין מתלעין בשביעית ... אין מגזמין אבל נוטל הוא את הרואה"65. בראשון מדובר על 'זיהום', מריחת האילן בזבל או בחומר מתאים לשם ה'תילוע', כלומר הדברה או מניעת החדירה של הרימות הקודחות בעץ. (הרימות גורמות נזק לשנים רבות, ולכן התירו פעולה זו בשביעית). לעומת זאת נאסר בשביעית ה'גיזום', היינו הוצאת אותן רימות מפנים העץ או סילוק הגזמים, הזחלים של החרקים, מן הצמח, מפני שזו טרחה מרובה66. הסרת 'הרואה', היינו ליקוט הפרפרים או החיפושיות, שכבר נתפקחו עיניהם, היינו שכבר עברו את הגלגול לשלב החרק המבוגר. אלה עשויים להטיל ביצים מרובות, שיתפתחו, בשנה זו או לאחריה לזחלים מזיקים. פעולת-מנע זו חיונית לעץ ואינה כרוכה בעבודה מרובה, לכן התירוה בשביעית.
<p align=justify>מיני כנימות פוגעות בעלים ובשורשים של הגפן67. קשה נזקן של אקריות זעירות, במיוחד רב נזקה של אקרית העפצים. מבין המחלות הנגרמות על-ידי פטריות ובקטריות יש לציין את ריקבון השורש, שבא בין השאר בעקבות עודפי מים. נראה שלה נתכוון ישעיה (כ"ז, ג), המציין, "לרגעים אשקנה פן יפקוד עליה"; אנו נפרש, שעל-ידי השקיה זהירה נמנעת נשירת העלה של הגפן. פטרית הקמחון אף היא גורמת לנשירת העלים68. במקורות חז"ל צוין שהדבירו את מחלות הגפן על-ידי איבוק ועישון (ירושלמי, ביכורים, פ"א, ה"ג; סג, סע"ב).
<p align=justify>מבין המזיקים הגדולים יותר צוינו ציפורים המנקרות בענבים (ראה: בבא בתרא, כו, ע"א). הסמדר - נצת הגפן - נאכלת על-ידי שועלים (שיר השירים, ב', טו) וחזיר הבר מכרסם את שורשיה (תהלים, פ', יד)69. הרועים, יש שהם מחדירים לכרם את עדרם, האוכל את עלי הגפנים ומשחיתן (ירמיה, י"ב, י). גנבים בלילה בוצרים את הענבים (ירמיה, מ"ט, ט; עובדיה, א', ה) והאויב מכלה את הגפנים (נחום, ב', ג).
<p align=justify>מוצרי הגפן
<p align=justify>מוצרי הגפן הם מגוונים. בראש וראשונה <q class='psuq'>היין</q>, שזכה בעולם העתיק להערכה רבה, שהוא "המשמח אלהים ואנשים" (שופטים, ט', יג); "ישמח לבב אנוש" (תהלים, ק"ד, טו). היין המשובח בתקופה העתיקה היה מתוק ובעל ערך תזונתי-קלורייטי רב. בגלל המתיקות ותכולת האלכוהול הגבוהה חייבו ש'כוס של ברכה' צריך שיינה יהיה מזוג - שלושה חלקים מים ואחד של יין (בבלי, שבת, עו, ע"א--רע"ב; עירובין, כט, ע"ב). מכאן המסקנה ש"חמרא סעיד ומשמח" - יין מזין-משביע ומשמח (ברכות, לה, ע"ב). המונח 'יין' בשינויים קלים משותף לשפות רבות70. מרובים סוגי היינות שהוזכרו בספרות חז"ל71. מהם נציין: יין חי ויין מזוג; יין חדש ויין ישן; יין מתוק ויין מבושל; יין חום ויין לבן72; יין קונדיטון; יין פסנדיטין; יין אילנתית; יין יינומלין; יין חיווריין ויין קפריסין73.
<p align=justify><q class='psuq'>תירוש</q> בתנ"ך משמעו עסיס ענבים, קודם תסיסתו והפיכתו ליין74. ברם בלשון המשנה ולאחריה הושאל השם תירוש לפירות מתוקים ולעסיסם ודווקא יין הוצא מכלל שם זה; ואמרו: "הנודר מן התירוש אסור בכל מיני מתיקות ומותר ביין" (תוספתא, נדרים, ד', ב). והסביר התלמוד: "הילכו בנדרים אחר לשון בני אדם... [אף כי] התורה קראת אותו תירוש"75. הכוונה לקבוצה 'דגן, תירוש ויצהר' ולצירוף גפן ותירוש שהוזכר פעמים רבות בתנ"ך76.
<p align=justify>'<q class='psuq'>חסמסר</q>' הוא שם נרדף ליין, ששמו בארמית חמרא77. '<q class='psuq'>שצכקר</q>' שבמקרא78 הוא, לדעת רבי אלעזר הקפר, יין חי: "יין - זה מזוג [במים], שכר - זה חי"79 ; לדעת חכמים: "יין הוא שכר ושכר הוא יין, אלא שדיברה תורה שתי לשונות" (ספרי במדבר, נשא, פסקא כג; במדבר רבה, י', י). אנו נציע כי שכר הוא יין שעדיין לא נסתיימה תסיסתו, אך הוא משכר. לפי זה נקבל שלושה מוצרים: 'תירוש' - מיץ ענבים טרי; 'שכר' - מיץ תוסס; 'יין' - שנסתיימה תסיסתו. בספרות חז"ל מדובר על 'שכר תמרים... שכר שעורים'80. שכר משעורים קרוי גם 'שכר המדי' (משנה פסחים, ג', א; בבלי שם, מב, ע"ב) או 'שכר של כשות' (ראה: עבודה זרה, לא, ע"ב), הוא 'שכר של היזמי' (כתובות, עז, ע"ב). הכוונה למשקה משכר כעין הבירה של ימינו, שהוסיפו לו חומר שהופק מצמח הכשות81. מן המוצרים האחרים נזכיר <q class='psuq'>צימוקים</q> (שמו"א, כ"ה, יח), שהם ענבים שיבשו ונצטמקו על הגפן או ששיטחום על פני משטח כדי שיתייבשו בשמש. בתלמוד הירושלמי (דמאי, פ"ב, ה"א; כב, ע"ד) צוין שבארץ ישראל לא ייצרו כמויות ניכרות של צימוקים והוצרכו לייבאם מחו"ל. מאכל אחר מענבים היו 'אשישי ענבים' (הושע, ג', א; השווה: ישעיה, ט"ז, ז); הם כנראה אשישות בכתוב "סמכוני באשישות" (שיר השירים, ב', ה). לפי התלמוד הירושלמי82 אשישות הם "עדשים קלויים, טחונים, מגובלים בדבש ומטוגנים"; 'דבש' כאן הוא כנראה דבש ענבים, היינו תירוש מרוכז שנתאדה בשמש והוא הקרוי בערבית דבס. יין עתיק מאוד עשוי להיות 'קרוש כעיגולי דבלה' (ירושלמי, סוכה, פ"ד, ה"ז; נד, ע"א).
<p align=justify>מן המוצרים האחרים שייצרו מן הענבים נזכיר: 'חומץ יין' (במדבר, ו', ג); כן הוזכר 'חומץ תמד' שהותקן מהחרצנים והזגים שהותססו במים83. גם מ'מי גפנים' (משנה ערלה, א', ז), הוא המוהל הנוטף באביב מן הגפן במקום הכריתה או הזמירה, התקינו משקה. השמרים84 שנוצרו בעת תסיסת היין אף הם נאכלו (ראה: ברכות, כה, ע"א). מעלי הגפנים הכינו מאכל והם נחשבו כתרופה85. הנצרים הרכים של הגפן, הם 'לולבי גפנים', שימשו כמאכל לאחר כבישה במלח או בחומץ (משנה ערלה, א', ז). הזמורות לאחר הגיזום שימשו להסקה (סנהדרין, נב, ע"א), אך בעץ הגפן אין שימוש אחר (ראה: יחזקאל, ט"ו).
<p align=justify>בימינו מגדלים את הגפן כמעט בכל חלקי הארץ כגידול בעל או שלחין, ענבי מאכל מגדלים לרוב בהשקאה ובהדליה, וענבי יין - לרוב כגידול בעל. בעוד שבזמן העתיק גידלו את הגפנים בעיקר ליין, הרי בימינו רוב הכרמים בארץ הם של ענבי מאכל שההערכה אליהם גדלה.
<p align=justify>
<p align=justify>&nbsp;
<p align=justify>* מוגש בזה פרק, שחלקו הובא בספרי עולם הצומח המקראי. כאן הוא מורחב, בתוספת הסבר מקיף על שיר הכרם של ישעיהו.
<p align=justify>1. כגון שיר הכרם בישעיה, ה'; משלי הגפן ביחזקאל, פרקים ט"ו, י"ז.
<p align=justify>2. מלכ"א, ה', ה; מיכה ד', ד; השווה מלכ"ב, י"ח, לא; זכריה, ג', י.
<p align=justify>3. סקירה מקיפה על הגפן והיין במקורות היהודיים הובא בספרו הגדול של הרב פרופ' עמנואל לעף: </font><font size='2'>I. Low, Flora der Juden 1, pp</font><font face=rod size='2'>. 49-189 &lt;למחבר: האם עדיף לכתוב </font><font size='2'>Low</font><font face=rod size='2'> עם אומלאוט?&gt;(להלן: לעף, פלורה). על תעשיית היין ראה באוצר הצמחים לברוך צ'יז'יק, עמ' 662-539. סיכום על הגפן וגידולה ראה באנציקלופדיה לחקלאות ח"ג עמ' 202-172; ועי"ש ביבליוגראפיה.</font><font size='2'>
<p align=justify>Vi</font><font face=rod size='2'> </font><font size='2'>tis vinifera ssp. sativa</font><font face=rod size='2'>.4; אכדית: </font><font size='2'>gupnu</font><font face=rod size='2'>; ארמית: גופנא. כרם: אכדית </font><font size='2'>karnu</font><font face=rod size='2'>; מצרית </font><font size='2'>k]mw</font><font face=rod size='2'>; ארמית כרמא.
<p align=justify>5. ראה: י"מ גרינץ, מספרות מצרים העתיקה, ירושלים, תשל"ה, עמ' 13 ,5.
<p align=justify>6. השווה בראשית, מ', ט--י.
<p align=justify>7. ישעיה, ה', ד. על הבאושים נדון להלן; את ההשערה לזיהוים עם גפן הבר העלה ב' צ'יז'יק, אוצר הצמחים עמ' 74.
<p align=justify>8. עליהן ראה בספרי עולם הצומח המקראי, רמת-גן תשכ"ח, עמ' 202.
<p align=justify>9. זו סימלה את הרשע - דברים, ל"ב, יב; השווה בראשית, י"ט, לג.</font><font face=rod>
<p align=justify>10</font><font face=rod size='2'>. תוספתא שביעית, ז', טו, ע"פ כ"י; ראה תוספתא כפשוטה לר"ש ליברמן, עמ' 578.</font><font face=rod>
<p align=justify>11</font><font face=rod size='2'>. כנראה גבלונה שבגולן; ראה מ"ש עליה בספרי על שביעית, ירושלים, תשמ"ז, ח"ב, עמ' 421, הערה 30.</font><font face=rod>
<p align=justify>12</font><font face=rod size='2'>. בבלי, כתובות, קיב, ע"א; השווה ירושלמי, פאה, פ"ז, ה"ד; כ, ע"ב.</font><font face=rod>
<p align=justify>13</font><font face=rod size='2'>. ועיין שם דברי התנא רבי יהודה, שבראשונה לא היה מחמיץ היין שביהודה.</font><font face=rod>
<p align=justify>14</font><font face=rod size='2'>. בסורית 'קח' היינו ענף, אך כאן הכוונה כנראה לערבה; וראה בספרי עולם הצומח המקראי, ערך 'ערבה'.</font><font face=rod>
<p align=justify>15</font><font face=rod size='2'>. על משמעות המשל ראה מה שכתבתי במאמרי בקובץ עיונים בספר יחזקאל בבית נשיא המדינה, תשמ"ב, עמ' 250 ואילך.</font><font face=rod>
<p align=justify>16</font><font face=rod size='2'>. ירמיה, מ"ח, לב; השווה שם, ה', י; וישעיה, י"ח, ה.</font><font face=rod>
<p align=justify>17</font><font face=rod size='2'>. יחזקאל, י"ז; ושם, י"ט, י--יא; יש לציין שבשם דלית קרוי גם ענף מתרומם של הארז (שם, ל"א, ז) ושל הזית (ירמיה, י"א, טז).</font><font face=rod>
<p align=justify>18</font><font face=rod size='2'>. חולין, צב, ע"א. עי"ש הדרשות המשוות את מרכיבי החברה לחלקי הגפן, והריקנים נמשלים לקנוקנות שאין בהן פרי.</font><font face=rod>
<p align=justify>19</font><font face=rod size='2'>. ירמיה, ו', ט (ראה ההערה הקודמת). השבעים גרסו כנראה: כבוצר על סלו.</font><font face=rod>
<p align=justify>20</font><font face=rod size='2'>. שיר השירים, א', טז; כבר הרמב"ם, בפירושו לכלאים, ריש פ"ו, זיהה 'עריס' (בערבית ערש) עם 'ערשנו'.</font><font face=rod>
<p align=justify>21</font><font face=rod size='2'>. על משמעות הכתוב עיין בספרי על שיר השירים, ירושלים, תש"ם, בפירוש הכתוב שם.</font><font face=rod>
<p align=justify>22</font><font face=rod size='2'>. שריג הוא גם ענף רך של תאנה: "חשוף חשפה (הארבה)... הלבינו שריגיה", (יואל, א', ז) מוסב על התאנה שעצתה לבנה.</font><font face=rod>
<p align=justify>23</font><font face=rod size='2'>. 'המזנב בגפנים' - משנה שביעית, ד', ו. ראה מה שכתבתי עליו בביאורי לשביעית, ח"א, עמ' 266-265.</font><font face=rod>
<p align=justify>24</font><font face=rod size='2'>. "מכוונין, מצדדין, משמטין" (ירושלמי, שביעית, פ"ד, ה"ב; לג, ע"ד).</font><font face=rod>
<p align=justify>25</font><font face=rod size='2'>. עיין בביאורי הנ"ל עמ' 97-95.</font><font face=rod>
<p align=justify>26</font><font face=rod size='2'>. ניתן לפרשו כהמשך לשיר הכרם, שבפרק ה', או כהמשך לחזון ה'עשיריה' ו'המצבת' שבפרק ו'; ראה להלן הערה 48.</font><font face=rod>
<p align=justify>27</font><font face=rod size='2'>. הסבר מעניין זה הוא של ר"ע לעף (פלורה, ח"א, עמ' 72).</font><font face=rod>
<p align=justify>28</font><font face=rod size='2'>. פרחי הגפן הם אנדרוגניים. בזנים החדשים מצויים גם פרחים חד-מיניים.</font><font face=rod>
<p align=justify>29</font><font face=rod size='2'>. פירשנו שהנצה הופכת לפרי בוסר, הגומל והופך לעינב.</font><font face=rod>
<p align=justify>30</font><font face=rod size='2'>. לפי הירושלמי (שביעית, פ"ד, ה"י; &lt;למחבר: דף ועמ'&gt;ועיין פירושי שם, ח"א, עמ' 292): 'משיזחילו מים'; מצב זה נקרא במשנה שם 'גרע'.</font><font face=rod>
<p align=justify>31</font><font face=rod size='2'>. כך במשנת כ"י ליידן; בכ"י אחרים: והאבשים.</font><font face=rod>
<p align=justify>32</font><font face=rod size='2'>. אין לפרש ש'באושים' הם עשבים רעים (ע"פ 'באשה' שבאיוב, ל"א, מ) - שהרי אותם ניתן לנכש ואין הם סיבה להפקרת הכרם שבמשל ישעיהו.</font><font face=rod>
<p align=justify>33</font><font face=rod size='2'>. בימינו מקובל מאוד היין השולחני הקל והחמוץ; יש לשער שיין כזה נחשב בזמן העתיק כחומץ. השווה לכאן 'חומץ סתווניות' (משנה תרומות, י"א, ג); זה הופק כנראה מהענבים שהבשילו בחורף (ירושלמי, ביכורים, פ"א, ה"ג; סג, סע"ד; ועיין עוד עליהם בספרי על הירושלמי שביעית, ח"ב עמ' 257). על היין ראה להלן בסוף הערך.</font><font face=rod>
<p align=justify>34</font><font face=rod size='2'>. ישעיה, ה', ב; ט"ז, ח; בראשית, מ"ט, יא; ירמיה, ב', כא. באכדית 'שרקו' היינו אדום כדם; וכן הוראת 'שרק' בארמית ובערבית. מכאן הפתגם העברי "לא כחל ולא שרק ולא פירכוס - ויעלת חן" (בבלי, כתובות, יז, ע"א; סנהדרין, יד, ע"א).</font><font face=rod>
<p align=justify>35</font><font face=rod size='2'>. משנה עוקצין, א', ה: "פסיגה של אשכול שריקנה מענבים".</font><font face=rod>
<p align=justify>36</font><font face=rod size='2'>. לליקוטן משמש הפועל 'לעולל'; ויקרא, י"ט, י: "וכרמך לא תעולל ופרט כרמך לא תלקט" ('פרט' היינו הענבים הנושרים בשעת הבציר); "עולל יעוללו כגפן שארית ישראל" (ירמיה, ו', ט).</font><font face=rod>
<p align=justify>37</font><font face=rod size='2'>. במדבר, ו', ד; נחלקו בהלכה (משנה נזיר, ו', ב) בנידון, שלדעה אחת חרצן היא הקליפה וזג הוא הגרעין. בלשון העם קראו חרצנה לגרעין; ראה לעיל.</font><font face=rod>
<p align=justify>38</font><font face=rod size='2'>. ראה עליה בספרו של יהודה קידר, החקלאות הקדומה בהרי הנגב, תשכ"ז.</font><font face=rod>
<p align=justify>39</font><font face=rod size='2'>. עיין ירושלמי, כלאים, פ"ז, ה"א, דיון בשאלת השתרשות הגפן בסלע לדין כלאי הכרם.</font><font face=rod>
<p align=justify>40</font><font face=rod size='2'>. חמר הוא יין אדום, במקביל ל"ויטעהו שורק" שבישעיה, ה', ב.</font><font face=rod>
<p align=justify>41</font><font face=rod size='2'>. בלשון המשנה צוינה פינה זו כמקום 'ראשי מדרגות מעורבין' - ירושלמי, פאה, פ"ב, ה"ב; יז, ע"א. השווה: תוספתא, שם, א', ט; וראה מה שכתבתי בספרי החקלאות בארץ-ישראל בתקופת המשנה והתלמוד, ירושלים--רמת-גן, תשכ"ג, עמ' 136.</font><font face=rod>
<p align=justify>42</font><font face=rod size='2'>. מבחינה ביולוגית, ריבוי על-ידי שתיל או ייחור הוא ריבוי וגטטיבי וריבוי על-ידי זרעים הוא גנרטיבי. רק באחרון יתכנו צירופי גנים, מהם שליליים, שהיו אצל ההורים בדורות הקודמים ולא באו לידי ביטוי עד עתה, בעיקר מפאת היותם רצסיביים. על נושא זה דנתי במבואי לספרי כלאי זרעים והרכבה, וביתר פירוט במאמרי 'על חוקי התורשה במעשה יעקב בצאן לבן'&lt;האם זהו שמו המדויק של המאמר?&gt;, תחומין, ג, עמ' 461 ואילך.</font><font face=rod>
<p align=justify>43</font><font face=rod size='2'>. כגון נטיעת גלעינים, אגוז, זרעי דלעת, פול ועוד. מקורות ראה בספרי החקלאות בארץ-ישראל בתקופת המשנה והתלמוד, עמ' 129.</font><font face=rod>
<p align=justify>44</font><font face=rod size='2'>. השווה: הושע, ט', י: "כענבים במדבר מצאתי ישראל".</font><font face=rod>
<p align=justify>45</font><font face=rod size='2'>. לנושא זה מוקדש פרק בתהלים (פ', ט--יח) במשל על "גפן ממצרים תסיע, תגרש גויים ותטעה".</font><font face=rod>
<p align=justify>46</font><font face=rod size='2'>. רעיון זה נמצא ב'תקציר' של שיר הכרם: "אפשעה בה, אציתנה יחד" (ישעיה, כ"ז, ד). ואכן ירמיהו (א', י) הופקד לנבא על מצב של "לנטוש... ולנטוע".</font><font face=rod>
<p align=justify>47</font><font face=rod size='2'>. יש לציין שהושע מעלה חזון של ניסיון חוזר לנטוע כרם מענבים שנמצאו במדבר (ראה לעיל, הערה 44): "והשמותי גפנה ותאנתה... והולכתיה המדברה... ונתתי לה את כרמיה משם" (הושע, ב', יד, טז, יז).</font><font face=rod>
<p align=justify>48</font><font face=rod size='2'>. כגון בחזון התחדשות המצבת של האלון (ו', יג) שהמשכו הוא לדעתי "ויצא חוטר מגזע ישי ונצר משרשיו יפרה" (שם, י"א, א).</font><font face=rod>
<p align=justify>49</font><font face=rod size='2'>. לא ברור אם הכירו בזמנו של ישעיהו את ההרכבה. לדעתי נתכוון לה יחזקאל (ל"ז, יט): "הנה אני לוקח את עץ יוסף... ונתתי עליו את עץ יהודה ועשיתים לעץ אחד".</font><font face=rod>
<p align=justify>50</font><font face=rod size='2'>. פירשתי עיזוק מלשון עיזקא בארמית היינו טבעת, והכוונה לחפירה או לעידור עמוק מסביב לעץ או לסלע; מעין מה שפירש הערוך; אך עיין תוספות (מנחות, פד, ע"א, ד"ה שומרי), שפירשו עזק - גדר.</font><font face=rod>
<p align=justify>51</font><font face=rod size='2'>. השווה לכאן: בבא קמא, ב, ע"ב - ג, ע"א, הדיון בעניין הנזק של 'רגל' השור וביעור על-ידי 'שן' הצאן.</font><font face=rod>
<p align=justify>52</font><font face=rod size='2'>. במקום שאין סלעים ואבנים היו מסתפקים בהגנה על הכרם על-ידי סייג של קוצים: "דרך בני אדם גודרים כרמיהם בקוצים ובדרדרים, בסירים ובחוחים" (פסיקתא רבתי, פרשת כי תשא, פ"י; מהד' איש-שלום, לה, ע"ב).</font><font face=rod>
<p align=justify>53</font><font face=rod size='2'>. ראה בנידון לעיל הערות 33, 42 ואילך.</font><font face=rod>
<p align=justify>54</font><font face=rod size='2'>. יש לציין כי לגבי איסור עבודה בכרם ציינה התורה שתי עבודות יסוד: "שדך לא תזרע וכרמך לא תזמר" (ויקרא, כ"ה, ד).</font><font face=rod>
<p align=justify>55</font><font face=rod size='2'>. עיין להלן, בדיון על מזיקי הגפן, פירושי להמשך הפסוק "פן יפקוד עליה". לפי זה נרמזה השקאת הכרם בנמשל "ועל העבים אצוה מהמטיר עליו מטר".</font><font face=rod>
<p align=justify>56</font><font face=rod size='2'>. נראה שלכך כיוון ירמיה (ב', ג) בכתוב "קודש ישראל לה', ראשית תבואתה, כל אוכליו יאשמו". הוא רומז להמשך כאן (פסוק כא): "ואנכי נטעתיך שורק, כולו זרע אמת, ואיך נהפכת לי סורי הגפן נכריה". כתוב זה הוא תמציתו של 'שיר הכרם' של ישעיהו.</font><font face=rod>
<p align=justify>57</font><font face=rod size='2'>. ראה מה שכתבתי על מונח זה לעיל הערה 22.</font><font face=rod>
<p align=justify>58</font><font face=rod size='2'>. מהם מונחים הקשורים בהבשלת הענבים; כגון באש, בקק ועוד.</font><font face=rod>
<p align=justify>59</font><font face=rod size='2'>. רשימה זו היא ע"פ ר"ע לעף, פלורה, ח"א, עמ' 66 ואילך.</font><font face=rod>
<p align=justify>60</font><font face=rod size='2'>. על זריעת החרצן ראה לעיל הערה 42.</font><font face=rod>
<p align=justify>61</font><font face=rod size='2'>. התורה אסרה 'כלאי הכרם', היינו לנטוע גפנים בין גידולי שדה (פרט למיני אילנות) ולהפך; חז"ל פירשו שאיסור זה כולל נטיעה, הברכה והרכבה (בבלי, שבת, עג, ע"ב ועוד).</font><font face=rod>
<p align=justify>62</font><font face=rod size='2'>. עשרות מהם תוארו בכרך ג של האנציקלופדיה לחקלאות, עמ' 545-541.</font><font face=rod>
<p align=justify>63</font><font face=rod size='2'>. באנציקלופדיה, שם עמ' 543, נמנו מהם שלושה מינים.</font><font face=rod>
<p align=justify>64</font><font face=rod size='2'>. ראה עליו בספרי חי וצומח בתורה, ירושלים, תשמ"ד, עמ' 22-20.</font><font face=rod>
<p align=justify>65</font><font face=rod size='2'>. שביעית, פ"ב, ה"ד; לג, ע"ד; השווה תוספתא שם, א', יא; בבלי עבודה זרה, נ, ע"ב. ועיין מה שכתבתי בביאורי לשביעית, ח"א, עמ' 111-108.</font><font face=rod>
<p align=justify>66</font><font face=rod size='2'>. פירשתי בעקבות הר"ש ליברמן בתוספתא כפשוטה, עמ' 439; ועיין שם על שיטת הבבלי והפרשנים, שהכוונה לגיזום שהוא זמירה.</font><font face=rod>
<p align=justify>67</font><font face=rod size='2'>. כאן יש לציין את פילוקסרת הגפן, כנימה התוקפת את השורשים, שהגיעה מאמריקה וגרמה כמעט להכחדת הגפנים בראשית המאה הזאת בארץ ובאירופה. רק החלפת הכנה המקומית בכנה אמריקאית אפשרה את חידוש מטעי הגפן בארץ.</font><font face=rod>
<p align=justify>68</font><font face=rod size='2'>. לא מנינו כאן את פטריית הכשותית, באשר זו הובאה כנראה מהעולם החדש; ראה ההערה הקודמת.</font><font face=rod>
<p align=justify>69</font><font face=rod size='2'>. מדובר שם במקרה של פריצת הגדר:"למה פרצת גדריה וארוה כל עוברי דרך; יכרסמנה חזיר מיער וזיז שדי ירענה". 'זיז שדי' הוא כנראה שם כולל לבעלי חיים (השווה: תהלים, נ', יא).</font><font face=rod>
<p align=justify>70</font><font face=rod size='2'>. אוגריתית: ין; בחבשית וין; ביוונית *****; בלטינית </font><font size='2'>vinum</font><font face=rod size='2'> ומכאן לשפות אירופיאיות.</font><font face=rod>
<p align=justify>71</font><font face=rod size='2'>. מקורות לאלה ראה אצל לעף, פלורה.</font><font face=rod>
<p align=justify>72</font><font face=rod size='2'>. ראה לעיל הערות 33-31.</font><font face=rod>
<p align=justify>73</font><font face=rod size='2'>. שני האחרונים הם כנראה יינות שיובאו מאותם מקומות: החורן וקפריסין. לא נראה בעיני לקשר 'יין קפריסין' עם פרי הצלף, שממנו אין להפיק שום יין; על הצלף עיין בספרי עולם הצומח המקראי, עמ' 132, ערך אביונה.</font><font face=rod>
<p align=justify>74</font><font face=rod size='2'>. השווה לכאן את הכתוב:"אתה תדרך זית ולא תסוך שמן ותירוש ולא תשתה יין" (מיכה, ו', טו).</font><font face=rod>
<p align=justify>75</font><font face=rod size='2'>. ירושלמי, שם, פ"ז, ה"א; מ, סע"ב. השווה שם, נזיר, פ"ב, ה"א; מ, ע"ד: "תורה קראת לאשכול תירוש; ובני אדם קורין לגרוגרת תירוש"; משמע שגם לפירות מתוקים קראו 'תירוש'.</font><font face=rod>
<p align=justify>76</font><font face=rod size='2'>. במדבר, י"ח, יב; ישעיה, כ"ז, ז; הושע, ד', יא ועוד; וראה הערה 74.</font><font face=rod>
<p align=justify>77</font><font face=rod size='2'>. השם עשוי להיגזר מחמר-אדום (השווה 'כרם חמר' שבישעיה, כ"ז, ב, המקביל לשורק, שם, פרק ה') או מחמר-תסס.</font><font face=rod>
<p align=justify>78</font><font face=rod size='2'>. דברים, ל"ב, יד; ישעיה, כ"ז, ב; וראה להלן.</font><font face=rod>
<p align=justify>79</font><font face=rod size='2'>. הדיון הוא בכתוב "מיין ושכר יזיר" (במדבר, ו', ג).</font><font face=rod>
<p align=justify>80</font><font face=rod size='2'>. שבת, קלט, ע"ב; מועד קטן, יב, ע"ב; בבא בתרא, צו, ע"ב.</font><font face=rod>
<p align=justify>81</font><font face=rod size='2'>. צמח טפיל מהסוג </font><font size='2'>Cuscuta</font><font face=rod size='2'>, שזרעיו משמשים כתבלין לשכר. בימינו משתמשים למטרה זו בצמח ה</font><font size='2'>Lupulus</font><font face=rod size='2'>-; על איזמא וכשות ראה מה שכתבתי בספרי כלאי זרעים והרכבה עמ' 146-145.</font><font face=rod>
<p align=justify>82</font><font face=rod size='2'>. נדרים, פ"ו, הט"ו; מ, ע"ב; בהתייחס למשנה שם, ו', י: "הנודר מן העדשים אסור באשישים".</font><font face=rod>
<p align=justify>83</font><font face=rod size='2'>. משנה מעשרות, ה', ו; ערלה, א', ח; ועיין ירושלמי, דמאי, פ"א, ה"א; כא, ע"ד.</font><font face=rod>
<p align=justify>84</font><font face=rod size='2'>. ישעיה, כ"ה, ו; ירמיה, מ"ח, יא.</font><font face=rod>
<p align=justify>85</font><font face=rod size='2'>. ירושלמי, שבת, פ"ו; ח, ע"ב; עירובין, פ"י; כו, ע"ג; שבועות, פ"ג, ה"ג; לד, ע"ג.
<p align=justify>
<p align=justify>&nbsp;</font><!--end_text-->
</td></tr></table><br /><br /><h5>הועלה בתאריך - 28/5/2002 ע"י מכללת הרצוג </h5></center><br /><br />
<!-- End Text -->
	<center><font size="2"><a href="javascript:history.back();">חזרה</a><br /><br />
	<a href="../../">לדף הראשי</a> | <a href="../female/main.html">לימודי נשים</a> | <a href="../male/main.html">לימודי גברים</a><br />
	<a href="../general/about.html">אודות המכללה</a> | <a href="../general/register.html">הרשמה ושכר לימוד</a> | <a href="../general/services.html">שירותים לסטודנט</a> | <a href="../general/press.html">הוצאת תבונות</a> | <a href="../general/center.html">מרכז ההדרכה בתנ"ך</a> | <a href="../general/lib.html">ספריות</a><br /><br />
	כל הזכויות שמורות &copy; 2002, מכללת יעקב הרצוג
	</font></center>
</td>
<td width="9%">&nbsp;</td>
</tr>
</table>
</td>
<td>&nbsp;</td>
</tr>
</table>
</body>
</html>
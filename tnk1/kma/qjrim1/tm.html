<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>תמים = שלם ללא פגם, בגופו או באישיותו או ביחסיו עם הזולת</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/kma/qjrim1/tm.html'/>
<meta name='author' content="אראל" />
<meta name='receiver' content="סגלות משלי" />
<meta name='jmQovc' content="tnk1/kma/qjrim1/tm.html" />
<meta name='tvnit' content="" />
<link rel='canonical' href='https://tora.us.fm/tnk1/kma/qjrim1/tm.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_kma_qjrim1_tm' class='hgdrh '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/kllljon.html'>הגדרות מושגים</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/sug/EcmAdmTkuna.html'>בעלי תכונה</a>&gt;<a href='../../../tnk1/ktuv/mjly/tipusim.html'>טיפוסים ותכונות במשלי</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/0.html'>בין אדם לנפשו</a>&gt;<a href='../../../tnk1/msr/0htmda.html'>מידת ההתמדה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/0.html'>בין אדם לנפשו</a>&gt;<a href='../../../tnk1/msr/0tom.html'>מידת התמימות</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/index.html'>לשון המקרא</a>&gt;<a href='../../../tnk1/ljon/jorj/ayd1.html'>א?ד</a>&gt;<a href='../../../tnk1/ljon/new.html'>מילים שמשמעותן השתנתה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/index.html'>לשון המקרא</a>&gt;<a href='../../../tnk1/ljon/jorj/tmm2.html'>ת?ם</a>&gt;</div>

</div>
<!--NiwutElyon1-->
<h1 id='h1'>תמים = שלם ללא פגם, בגופו או באישיותו או ביחסיו עם הזולת</h1>
<div id='idfields'>
<p>קוד: תמים= בתנ"ך</p>
<p>סוג: הגדרה</p>
<p>מאת: אראל</p>
<p>אל: סגלות משלי</p>
</div>
<script type='text/javascript'>kotrt()</script>
<div id='tokn'>
<p>בלשון ימינו, 
<span style="font-weight: bold;">תמים</span>                 הוא נאיבי, ילדותי, פשוט, שאינו מבין את עובדות החיים.
       
</p>                
<p>בלשון המקרא, 
<span style="font-weight: bold;">תמים</span>                 הוא שלם, ללא חיסרון וללא עודף.
<br /></p>                
<h2>גוף שלם</h2>                   
<p>
       
</p>                
<ol>
</ol>                    
<ul>
  
<li>
<a class="psuq" href="/tnk1/prqim/t0322.htm">
ויקרא כב21</a>: "<q class="psuq">וְאִישׁ כִּי יַקְרִיב זֶבַח שְׁלָמִים לה', לְפַלֵּא נֶדֶר אוֹ לִנְדָבָה, בַּבָּקָר אוֹ בַצֹּאן - 
<b>תָּמִים</b> יִהְיֶה לְרָצוֹן, כָּל מוּם לֹא יִהְיֶה בּוֹ</q>" - בהמה תמימה היא בהמה שאין בה מום (החובה להביא קרבן תמים - ללא מום - נזכרת גם
<a href="/tryg/mcwa/286.html">בפסוקים נוספים</a>).
</li>                      
  
<li>
<a class="psuq" href="/tnk1/prqim/t0419.htm">
במדבר יט2</a>: "<q class="psuq">דַּבֵּר אֶל בְּנֵי יִשְׂרָאֵל וְיִקְחוּ אֵלֶיךָ פָרָה אֲדֻמָּה 
<b>תְּמִימָה</b>, אֲשֶׁר אֵין בָּהּ מוּם, אֲשֶׁר לֹא עָלָה עָלֶיהָ עֹל</q>" - ע"פ חז"ל הכוונה שהיא שלמה באדמימותה, כלומר שאין בה אפילו שערה אחת בצבע אחר.
</li>                      
  
<li>
<a class="psuq" href="/tnk1/prqim/t1215.htm">
יחזקאל טו5</a>: "<q class="psuq">הִנֵּה בִּהְיוֹתוֹ 
<b>תָמִים</b>                        לֹא יֵעָשֶׂה לִמְלָאכָה, אַף כִּי אֵשׁ אֲכָלַתְהוּ וַיֵּחָר וְנַעֲשָׂה עוֹד לִמְלָאכָה</q>" - כשהיה העץ שלם, בלי פגם, לא היה אפשר לעשות בו מלאכה; קל וחומר לאחר שנשרף.
</li>                      
  
                     
</ul>
<ol>
   
    
</ol>                    
     
   
<h2>זמן שלם</h2>                   
<p>
       
</p>                <ul>
  
<li>
<a class="psuq" href="/tnk1/prqim/t0323.htm">
ויקרא כג15</a>: "<q class="psuq">וּסְפַרְתֶּם לָכֶם מִמָּחֳרַת הַשַּׁבָּת מִיּוֹם הֲבִיאֲכֶם אֶת עֹמֶר הַתְּנוּפָה שֶׁבַע שַׁבָּתוֹת 
<b>תְּמִימֹת</b>                        תִּהְיֶינָה</q>" - שבתות שלמות, ללא חיסרון (מכאן באה ההלכה, שמי ש"פיספס" יום אחד של
ספירת העומר, כבר לא יכול להמשיך לברך על קיום המצוה, כי הספירה שלו כבר
אינה שלמה - יש בה חיסרון).
</li>                      
   
  
<li>
<a class="psuq" href="/tnk1/prqim/t0610.htm">
יהושע י13</a>: "<q class="psuq">וַיִּדֹּם הַשֶּׁמֶשׁ וְיָרֵחַ עָמָד עַד יִקֹּם גּוֹי אֹיְבָיו הֲלֹא הִיא כְתוּבָה עַל סֵפֶר הַיָּשָׁר וַיַּעֲמֹד הַשֶּׁמֶשׁ בַּחֲצִי הַשָּׁמַיִם וְלֹא אָץ לָבוֹא כְּיוֹם 
<b>תָּמִים</b></q>" = יום שלם.
<br />
</li>                      
   
  
<li>
<a class="psuq" href="/tnk1/prqim/t0325.htm">
ויקרא כה30</a>: "<q class="psuq">וְאִם לֹא יִגָּאֵל עַד מְלֹאת לוֹ שָׁנָה 
תְמִימָה, וְקָם הַבַּיִת אֲשֶׁר בָּעִיר אֲשֶׁר לוֹ חֹמָה לַצְּמִיתֻת לַקֹּנֶה אֹתוֹ לְדֹרֹתָיו, לֹא יֵצֵא בַּיֹּבֵל</q>" = שנה שלמה.
<br />
</li>                      
</ul>
       
   
<h2>מעשה שלם&nbsp;
</h2>                   
 
<ul>
  
<li>
    
<a class="psuq" href="/tnk1/prqim/t0624.htm">
יהושע כד14</a>: "<q class="psuq">וְעַתָּה יְראוּ אֶת ה', וְעִבְדוּ אֹתוֹ 
<b>בְּתָמִים</b> וּבֶאֱמֶת, וְהָסִירוּ אֶת אֱלֹהִים אֲשֶׁר עָבְדוּ אֲבוֹתֵיכֶם בְּעֵבֶר הַנָּהָר וּבְמִצְרַיִם, וְעִבְדוּ אֶת ה'</q>" - עבדו את ה' בשלמות, אל תפגמו בעבודת ה' ע"י אלילים.
</li>                      
  
<li>
<a class="psuq" href="/tnk1/prqim/t0709.htm">
שופטים ט16</a>: "<q class="psuq">וְעַתָּה אִם בֶּאֱמֶת 
<b>וּבְתָמִים</b>                        עֲשִׂיתֶם וַתַּמְלִיכוּ אֶת אֲבִימֶלֶךְ, וְאִם טוֹבָה עֲשִׂיתֶם עִם יְרֻבַּעַל וְעִם בֵּיתוֹ, וְאִם כִּגְמוּל יָדָיו</q>   
<q class="psuq">עֲשִׂיתֶם לוֹ..</q>  
<q class="psuq">.</q>                        
<q class="psuq">וְאִם בֶּאֱמֶת 
<b>וּבְתָמִים</b>                        עֲשִׂיתֶם עִם יְרֻבַּעַל וְעִם בֵּיתוֹ היום הזה, שמחו באֲבִימֶלֶךְ וישמח גם הוא בכם</q>" = אם אתם שלמים עם החלטתכם, ואין לכם כל ספקות - שמחו באבימלך.
<br />
</li>                      
</ul>
<h2>אישיות שלמה</h2>                   
<p>גם אדם תמים הוא אדם מושלם, אלא שיש הבדל בין אדם לבין בהמה:
בעוד שהבהמה נחשבת ל"מושלמת" כאשר אין מום בגופה, האדם נחשב ל"מושלם" כאשר
אין פגם באופיו, במידותיו המוסריות ובהתנהגותו:</p>            
<ol>
</ol>                    
<ul>
  
<li>
<a class="psuq" href="/tnk1/prqim/t08b22.htm">
שמואל ב כב24</a>: "<q class="psuq">וָאֶהְיֶה תָמִים לוֹ, וָאֶשְׁתַּמְּרָה מעוני</q>" - שלם ללא עוונות; וכן 
<a class="psuq" href="/tnk1/prqim/t2618.htm">
תהלים יח24</a>.
<br /></li>                   
<li>
<a class="psuq" href="/tnk1/prqim/t2626.htm">
תהלים כו1-11</a>: "<q class="psuq">לְדָוִד: שָׁפְטֵנִי, ה', כִּי אֲנִי
 
<b>בְּתֻמִּי</b>                        הָלַכְתִּי, ובה' בָּטַחְתִּי לֹא אֶמְעָד... 
וַאֲנִי
 
<b>בְּתֻמִּי</b>                        אֵלֵךְ, פְּדֵנִי וְחָנֵּנִי</q>" - דוד מצהיר על שלמות דרכו בעבר ובעתיד, כדי לזכות במשפט לפני ה'.
<br />
</li>                     
 
  
<li>
<a class="psuq" href="/tnk1/prqim/t26b9.htm">
תהלים קיט1</a>: "<q class="psuq">אַשְׁרֵי 
<b>תְמִימֵי</b>                        דָרֶךְ, הַהֹלְכִים בְּתוֹרַת ה'</q>" - ההולכים רק לפי תורת ה', באופן שלם, ללא כל פגמים. או: השואפים לשלמות, הנמצאים בדרך לשלמות.&nbsp;</li>  
<li>
<a class="psuq" href="/tnk1/prqim/t3006.htm#9">שיר השירים ו9</a>: "<q class="psuq">אַחַת הִיא יוֹנָתִי 
<b> תַמָּתִי</b>, אַחַת הִיא 
לְאִמָּהּ, בָּרָה הִיא לְיוֹלַדְתָּהּ; רָאוּהָ בָנוֹת 
וַיְאַשְּׁרוּהָ, מְלָכוֹת וּפִילַגְשִׁים וַיְהַלְלוּהָ</q>" - מכל הנשים שבעולם, יש רק אישה אחת שהיא כולה שלי, שלמה ונאמנה לי כמו יונה לבן-זוגה (<a href="/tnk1/ktuv/mgilot/jj-06-0809.html">פירוט</a>).</li>           
<li>
<a class="psuq" href="/tnk1/prqim/t2828.htm#6">משלי כח6</a>: "<q class="psuq">טוֹב רָשׁ הוֹלֵךְ 
<b>בְּתֻמּוֹ</b>                   
<b>מֵעִקֵּשׁ</b>                   דְּרָכַיִם וְהוּא עָשִׁיר</q>" (<a href="/tnk1/ktuv/mjly/mj-28-06.html">פירוט</a>), 
<a class="psuq" href="/tnk1/prqim/t2819.htm#1">משלי יט1</a>: "<q class="psuq">טוֹב רָשׁ הוֹלֵךְ 
<b>בְּתֻמּוֹ</b>                   
<b>מֵעִקֵּשׁ</b>                   שְׂפָתָיו וְהוּא כְסִיל</q>" (<a href="/tnk1/ktuv/mjly/mj-19-01.html">פירוט</a>) - עדיף להתיידד עם אדם שהוא עני ותם מאשר עם עשיר ועיקש, כלומר, אדם שלם בהתנהגות וחסר ברכוש עדיף על אדם שלם ברכוש וחסר בהתנהגות (<a href="/tnk1/ktuv/mjly/rj_tm.html">פירוט</a>).</li>                  
  
  
<li>
<a class="psuq" href="/tnk1/prqim/t2820.htm">
משלי כ7</a>: "<q class="psuq">מִתְהַלֵּךְ
<b> בְּתֻמּוֹ</b>                     צַדִּיק - אַשְׁרֵי בָנָיו אַחֲרָיו</q>" - אם האב לא רק
<span style="font-weight: bold;">צדיק</span>, אלא גם
<span style="font-weight: bold;">מתהלך בתומו</span>, כלומר - מושלם ואין כל פגם בצדיקותו, אז בניו ילמדו ממנו ויילכו בדרכיו, ואז
<span style="font-weight: bold;">אשרי בניו אחריו</span>            (<a href="/tnk1/ktuv/mjly/mj-20-07.html">פירוט</a>).
</li>                      
  
<li value="7">
<a class="psuq" href="/tnk1/prqim/t2828.htm#10">משלי כח10</a>: "<q class="psuq">מַשְׁגֶּה יְשָׁרִים בְּדֶרֶךְ רָע - בִּשְׁחוּתוֹ הוּא יִפּוֹל, 
<b>וּתְמִימִים</b> יִנְחֲלוּ טוֹב</q>": תמימים = הנשארים ללא פגם, ואינם מושפעים מהאיש המשגה את הישרים. מי
שמצליח להישאר שלם בהתנהגותו למרות שמנסים להכשיל אותו, יזכה לקבל טוב כנחלה (<a href="/tnk1/ktuv/mjly/mj-28-10.html">פירוט</a>).</li>                      
  
  
<li>
<a class="psuq" href="/tnk1/prqim/t2829.htm#10">משלי כט10</a>: "<q class="psuq">אַנְשֵׁי דָמִים יִשְׂנְאוּ 
<b>תָם</b>, וִישָׁרִים יְבַקְשׁוּ נַפְשׁוֹ</q>" - אנשי דמים מצליחים להשניא אפילו את האדם התמים, שאין רבב בהתנהגותו (<a href="/tnk1/ktuv/mjly/mj-29-10.html">פירוט</a>).</li></ul>              
   
<h2>לב שלם</h2>            בחלק מהפסוקים, המושג 
<span style="font-weight: bold;">תֹם</span>             או 
<span style="font-weight: bold;">תֹם לב</span>              מציין שהמחשבה היא שלמה, כלומר שאין בה כל פגם - אין כל כוונה רעה:
<br /><ul>
<li>
<a class="psuq" href="/tnk1/prqim/t0120.htm">
בראשית כ5</a>: "<q class="psuq">הֲלֹא הִוא אָמַר לִי אֲחֹתִי הוּא וְהִיא גַם הִוא אָמְרָה אָחִי הוּא!
<b> בְּתָם לְבָבִי</b>                      וּבְנִקְיֹן כַּפַּי עָשִׂיתִי זֹאת!</q>" - אבימלך טוען שלא היה כל פגם במחשבותיו וכוונותיו, גם אם מעשיו היו פגומים - הוא לקח את שרה כי לא ידע שהיא נשואה (ראו פסוקים נוספים עם הביטוי 
<a href="/tnk1/kma/qjrim1/tmlv.html">תום לב</a>). 
<br /></li>            
<li>
<a class="psuq" href="/tnk1/prqim/t08b15.htm">שמואל ב טו11</a>: "<q class="psuq">וְאֶת אַבְשָׁלוֹם הָלְכוּ מָאתַיִם אִישׁ מִירוּשָׁלִַם קְרֻאִים וְהֹלְכִים
 
<b>לתֻמם,</b> וְלֹא יָדְעוּ כָּל דָּבָר</q>" - האנשים לא ידעו שאבשלום מתכוון למרוד ולכן לא היתה להם כל כוונה רעה.</li>            
<li>
<a class="psuq" href="/tnk1/prqim/t09a22.htm">מלכים א כב34</a>: "<q class="psuq">וְאִישׁ מָשַׁךְ בַּקֶּשֶׁת
<b> 
לתֻמו</b>, וַיַּכֶּה אֶת מֶלֶךְ יִשְׂרָאֵל...</q>" - החייל
הארמי רק שיחק בנשק - הוא לא התכוון לפגוע במישהו, כי הוא לא ידע שהוא
יורה על מלך ישראל, ומלך ארם אמר לחייליו בפירוש שיירו רק על מלך ישראל (<a href="/tnk1/nvir/mlkima/ma-22-34.html">פירוט</a>).</li>        
<li>
<a class="psuq" href="/tnk1/prqim/t0125.htm">
בראשית כה27</a>: "<q class="psuq">וַיִּגְדְּלוּ הַנְּעָרִים; וַיְהִי עֵשָׂו אִישׁ   
יֹדֵעַ         
צַיִד        אִישׁ שָׂדֶה, וְיַעֲקֹב אִישׁ 
  
<b>תָּם</b>                        יֹשֵׁב אֹהָלִים</q>" - בניגוד לעשו, שליבו היה מלא בתחבולות של ציד, יעקב עסק ברעיית צאן ולכן לבו היה תם וללא כוונה רעה (<a href="/tnk1/tora/brejit/br-25-27.html">פירוט</a>).
<br /></li></ul>           אדם שליבו 
<span style="font-weight: bold;">תמים</span>            ושלם, כלל לא מעלה בדעתו לרמות, ולכן גם לא מעלה בדעתו שאפשר לרמות אותו. ייתכן שמשמעות זו קיימת גם בפסוקים:
<br /><ul>
<li>
<a class="psuq" href="/tnk1/prqim/t0125.htm">
בראשית כה27</a>: "<q class="psuq">וַיִּגְדְּלוּ הַנְּעָרִים; וַיְהִי עֵשָׂו אִישׁ   
יֹדֵעַ         
צַיִד        אִישׁ שָׂדֶה, וְיַעֲקֹב אִישׁ 
  
<b>תָּם</b>                        יֹשֵׁב אֹהָלִים</q>" - יעקב לא שם לב שעשו מרמה אותו ומפר את הסכם הבכורה, ולא העלה על דעתו לרמות בחזרה כדי להשיג את זכותו לבכורה, עד שרבקה אמו לימדה אותו.
<br />
</li>        
<li>
<a class="psuq" href="/tnk1/prqim/t2664.htm">תהלים סד5</a>: "<q class="psuq">לִירוֹת בַּמִּסְתָּרִים 
 
<b>תָּם</b>, פִּתְאֹם יֹרֻהוּ וְלֹא יִירָאוּ</q>" - הרשעים מנסים לפגוע באנשים תמימים, שאינם מעלים בדעתם את האפשרות שיירו בהם.</li>           
  
  
<li>
<a class="psuq" href="/tnk1/prqim/t2810.htm">
משלי י29</a>: "<q class="psuq">מָעוֹז
<b> לַתֹּם</b>                     דֶּרֶךְ ה', ומְחִתָּה לְפֹעֲלֵי אָוֶן</q>", 
<a class="psuq" href="/tnk1/prqim/t2802.htm">משלי ב7</a>: "<q class="psuq">וצפן[יִצְפֹּן]  לַיְשָׁרִים תּוּשִׁיָּה, מָגֵן לְהֹלְכֵי
<b> תֹם</b></q>", 
<a class="psuq" href="/tnk1/prqim/t2813.htm">משלי יג6</a>: "<q class="psuq"><b>צְדָקָה</b>                     תִּצֹּר 
<b>תָּם</b>                     דָּרֶךְ, וְרִשְׁעָה תְּסַלֵּף חַטָּאת</q>" - דרכו של ה',&nbsp;ודרכם של הצדיקים, היא להגן על השלמים בליבם ובהתנהגותם, שמרוב שלמות אינם יודעים להגן על עצמם (ראו 
<a href="/tnk1/ktuv/mjly/htarv_briv.html">מתי צריך להתערב במריבה</a>); ולכן:</li>           
<li>
<a class="psuq" href="/tnk1/prqim/t2810.htm">משלי י9</a>: "<q class="psuq">הוֹלֵךְ 
<b>בַּתֹּם</b>                        יֵלֶךְ בֶּטַח, וּמְעַקֵּשׁ דְּרָכָיו יִוָּדֵעַ</q>" (<a href="/tnk1/ktuv/mjly/mj-10-09.html">פירוט</a>). 
<br /></li>        
<li>
<a class="psuq" href="/tnk1/prqim/t2701.htm#1">איוב א1</a>: "<q class="psuq">אִישׁ הָיָה בְאֶרֶץ עוּץ אִיּוֹב שְׁמוֹ, וְהָיָה הָאִישׁ הַהוּא 
<b>תָּם</b> וְיָשָׁר וִירֵא אֱלֹהִים וְסָר מֵרָע</q>" - איוב לא העלה בדעתו שהשטן מנסה אותו (חגי הופר).</li></ul>          מכאן, כנראה, באה המשמעות הנוכחית של התואר תמים - אדם נאיבי, שלא שם לב שמרמים אותו. אולם, גם אדם שכבר יודע שיש רמאים בעולם יכול להישאר 
<span style="font-weight: bold;">תמים</span>, כל עוד הוא לא מעלה על דעתו לרמות בעצמו. התמים האידיאלי הוא אדם שרואה את המציאות 
<span style="font-weight: bold;">בתמימותה</span>, בשלמותה - מודע לעובדה שיש רע אך גם מודע לתוצאות השליליות שלו לטווח ארוך ובוחר להישאר נקי מרע.
<p></p>       
<h2>אורים ותֻמִּים</h2>         
<p>בחושן המשפט שהיה על לבו של הכהן הגדול היו כלים שנקראו 
<span style="font-weight: bold;">אורים ותומים</span>, שבאמצעותם ה' אמר את דבריו. ייתכן שהם נקראו 
<span style="font-weight: bold;">תומים</span>          כדי להדגיש שיש לקבל את הכרעתם בתמימות - כתשובה סופית (תם = סוף), לא לשאול שוב ושוב עד שמקבלים תשובה שמוצאת חן בעינינו 
<small>(ע"פ גליה)</small>:
<br /></p>                <ul>
<li>
<a class="psuq" href="/tnk1/prqim/t0228.htm">
שמות כח30</a>: "<q class="psuq">וְנָתַתָּ אֶל חֹשֶׁן הַמִּשְׁפָּט אֶת הָאוּרִים וְאֶת 
<b>הַתֻּמִּים</b>...</q>", וכן 
ויקרא ח8.               
</li>        
<li>
<a class="psuq" href="/tnk1/prqim/t35a02.htm">
עזרא ב63</a>: "<q class="psuq">וַיֹּאמֶר הַתִּרְשָׁתָא לָהֶם אֲשֶׁר לֹא יֹאכְלוּ מִקֹּדֶשׁ הַקֳּדָשִׁים עַד עֲמֹד כֹּהֵן לְאוּרִים 
<b>וּלְתֻמִּים</b></q>"</li></ul>     
<div class="future">   
ראו גם:
<br /><ul>
<li>
<a href="/tnk1/nvia/yxzqel/nde.html">התמימים הם השורדים - נוח דניאל ואיוב / דוד אקסלרוד</a></li>     
<li>
<a href="/tnk1/messages/prqim_t0301_4.html">קרבנות תמימים כמשל לאבות התמימים</a>.</li>     
<li>
<a href="/tnk1/messages/prqim_t0122_3.html">דמויות תמימות</a>.</li></ul></div>             
<p></p>          
<p></p>           
<div class="advanced">
<h2>תמים - נקי</h2>               גם לתואר 
<span style="font-weight: bold;">נקי</span>                 ישנה משמעות דומה - חף מפשע (ראו 
<a href="/tnk1/kma/qjrim1/nqi.html">נקי</a>); אבל "תמים" הוא יותר מ"נקי":
<br />
<ul>
  
<li>
<span style="font-weight: bold;">נקי</span>                     הוא מצב זמני - אדם יכול להיות נקי, להתלכלך ושוב להתנקות כמה פעמים ביום. ובנמשל, אדם נקי הוא אדם שכרגע אין בידו עוונות, אך עלול כל רגע לחטוא.
<br /></li>                     
  
<li>
<span style="font-weight: bold;">תמים</span>                     הוא מצב קבוע יותר - אדם יכול להיות תמים בלי מום במשך זמן רב, אך כשהתמימות שלו נפגעת ונוצר בו מום, ייקח לו זמן רב להתרפא. ובנמשל, אדם תמים הוא אדם שבאופיו אינו נמשך לעוונות ואינו חושב עליהם כלל.
<br /></li>                     
</ul>דוגמה להבדל ביניהם ניתן לראות בשני פרקי תהלים העוסקים ב"אישורי כניסה" להר הבית:
<br />
<ul>
  
<li>פרק כד מדבר על "אישור כניסה זמני": "<q class="psuq">מי 
<b>יעלה</b>          בהר ה', ומי 
<b>יקום</b>          במקום קדשו?</q>" והתשובה: "<q class="psuq"><b>נקי</b>          כפיים ובר לבב...</q>".
<br /></li>                    
  
<li>פרק טו מדבר על "אישור כניסה קבוע": "<q class="psuq">ה', מי 
<b>יגור</b>            באהלך, מי 
<b>ישכון</b>            בהר קדשך?</q>" והתשובה: "<q class="psuq">הולך 
<b>תמים</b>         ופועל צדק, ודובר אמת בלבבו...</q>".</li>                      
</ul>"תמים" הוא גם יותר מ"צדיק" - 
<span style="font-weight: bold;">צדיק</span>         יכול להיות גם אדם העושה צדק פעם אחת, בעוד ש
<span style="font-weight: bold;">תמים</span>         הוא אדם שמתנהג בשלמות בדרכי הצדק, "הצדיק המתמיד"; ראו 
<a href="/tnk1/kma/hvdlim1/cdq_tm.html">צדיק - תמים</a>.
<p></p>           
<h2>תמים - ישר</h2>            
<span style="font-weight: bold;">תמים</span>             הוא שלם ללא פגמים, ו
<span style="font-weight: bold;">ישר</span>             הוא 
<a href="/tnk1/kma/qjrim1/yjr.html">מישורי, ללא מכשולים</a>.
התארים תמים וישר נזכרו יחד בכמה פסוקים:
<br />
<ul>
<li>
<a class="psuq" href="/tnk1/prqim/t2701.htm#1">איוב א1</a>: "<q class="psuq">אִישׁ הָיָה בְאֶרֶץ עוּץ אִיּוֹב שְׁמוֹ וְהָיָה הָאִישׁ הַהוּא 
<b>תָּם וְיָשָׁר</b> וִירֵא אֱלֹהִים וְסָר מֵרָע</q>"</li>        
<li>
<a class="psuq" href="/tnk1/prqim/t2802.htm#7">משלי ב7</a>: "<q class="psuq">וצפן[יִצְפֹּן] 
 לַיְשָׁרִים תּוּשִׁיָּה, מָגֵן לְהֹלְכֵי 
<b>תֹם</b></q>" (<a href="/tnk1/ktuv/mjly/mj-02-07.html">פירוט</a>)</li>            
<li>
<a class="psuq" href="/tnk1/prqim/t2802.htm#21">משלי ב21</a>: "<q class="psuq">כִּי 
<b>יְשָׁרִים</b> יִשְׁכְּנוּ אָרֶץ, 
<b>וּתְמִימִים</b> יִוָּתְרוּ בָהּ</q>" (<a href="/tnk1/ktuv/mjly/mj-02-2122.html">פירוט</a>)</li>            
<li>
<a class="psuq" href="/tnk1/prqim/t2811.htm">
משלי יא3</a>: "<q class="psuq"><b>תֻּמַּת</b>                        
<b>יְשָׁרִים</b>                    תַּנְחֵם,</q>   
<q class="psuq">וְסֶלֶף בּוֹגְדִים 
ושדֵם [ישדם]</q>"&nbsp;
(<a href="/tnk1/ktuv/mjly/mj-11-03.html">פירוט</a>) 
<br /></li>        
<li>
<a class="psuq" href="/tnk1/prqim/t2829.htm#10">משלי כט10</a>: "<q class="psuq">אַנְשֵׁי דָמִים יִשְׂנְאוּ 
<b>תָם,וִישָׁרִים</b> יְבַקְשׁוּ נַפְשׁוֹ</q>" (<a href="/tnk1/ktuv/mjly/mj-29-10.html">פירוט</a>)</li>            
<li>
<a class="psuq" href="/tnk1/prqim/t2625.htm">תהלים כה21</a>: "<q class="psuq"><b>תֹּם</b>                        
<b>וָיֹשֶׁר</b>                    יִצְּרוּנִי, כִּי קִוִּיתִיךָ</q>"
</li>            
<li>
<a class="psuq" href="/tnk1/prqim/t2637.htm">
תהלים לז37</a>: "<q class="psuq">שְׁמָר
 
<b>תָּם</b>                        וּרְאֵה 
<b>יָשָׁר</b>, כִּי אַחֲרִית לְאִישׁ 
<b>שָׁלוֹם</b></q>"
</li></ul>         יש אומרים ש
<span style="font-weight: bold;">תמים</span>                 הוא השלם במידותיו מטבעו, ו
<span style="font-weight: bold;">ישר</span>                 הוא השלם במידותיו כתוצאה מלימוד וחכמה 
<small>(ע"פ הרב יונה גירונדי על 
<a href="http://he.wikisource.org/wiki/Yg281103">משלי יא 3</a> ועל 
<a href="http://he.wikisource.org/wiki/Yg281902">משלי יט 2</a>, ראו גם 
<a href="http://www.nekudator.co.il/index.php?option=com_content&amp;view=article&amp;id=25:12">מידת התמימות</a>)</small>. ויש אומרים שהתמימות היא תוצאה של הליכה בדרך ישרה: כשאדם הולך בדרך 
<span style="font-weight: bold;">מישורית</span>, ללא מכשולים ופיתויים, יש יותר סיכוי שיישאר 
<span style="font-weight: bold;">תמים</span>         ולא ייפול וייפגם 
<small>(ע"פ גליה)</small>.
<br />
<p></p>           
<h2>תמים - עיקש</h2>            
עקשנות היא אחד הפגמים העיקריים בלב האדם, ולכן בפסוקים רבים עיקש מנוגד לתמים; ראו: 
<a href="/tnk1/kma/qjrim1/iqj.html">עקש = עקום וקשה</a>.
<br />
<ul></ul> 
<h2>פסוקים שבהם אפשר לפרש את המילה בכמה דרכים שונות
</h2>                   
    
<ul>
<li>
<a class="psuq" href="/tnk1/prqim/t2801.htm">
משלי א12</a>: "<q class="psuq">נִבְלָעֵם כִּשְׁאוֹל חַיִּים, 
<b>וּתְמִימִים</b>                        כְּיוֹרְדֵי בוֹר</q>" - הרשעים רוצים לבלוע את קרבנותיהם בשלמותם (<a href="/tnk1/ktuv/mjly/mj-01-1114.html">פירוט</a>); או - הרשעים מזלזלים בקרבנות הנאיביים וה"תמימים" שלהם, שאפשר בקלות להכשיל ולהפיל אותם לבור.
</li> 
<li>
<a class="psuq" href="/tnk1/prqim/t08a14.htm">
שמואל א יד41</a>: "<q class="psuq">וַיֹּאמֶר שָׁאוּל אֶל ה' 'אֱלֹהֵי יִשְׂרָאֵל הָבָה 
<b>תָמִים</b>!' וַיִּלָּכֵד יוֹנָתָן וְשָׁאוּל וְהָעָם יָצָאוּ</q>" - משפט דו משמעי - "תן תשובה באמצעות האורים והתומים", או "הצבע על האיש החף מכל פשע" (<a href="/tnk1/nvir/jmuela/hva_tmim.html">פירוט</a>).
</li>     
<li>
<a class="psuq" href="/tnk1/prqim/t1228.htm">
יחזקאל כח15</a>: "<q class="psuq"><b>תָּמִים</b>                        אַתָּה בִּדְרָכֶיךָ, מִיּוֹם הִבָּרְאָךְ עַד נִמְצָא עַוְלָתָה בָּךְ</q>" - היית חף מפשע עד שהתחלת לעשות עוול, או - היית שלם בגופך עד שהתחלת לעשות עוול ואז נענשת.</li>     
<li>
<a class="psuq" href="/tnk1/prqim/t3005.htm">
שיר השירים ה2</a>: "<q class="psuq">'פִּתְחִי לִי אֲחֹתִי רַעְיָתִי יוֹנָתִי 
<b>תַמָּתִי</b>...'</q>",
<a class="psuq" href="/tnk1/prqim/t3006.htm">
שיר השירים ו9</a>: "<q class="psuq">אַחַת הִיא יוֹנָתִי 
<b>תַמָּתִי</b>, אַחַת הִיא לְאִמָּהּ, בָּרָה הִיא לְיוֹלַדְתָּהּ...</q>" - החתן מהלל את הכלה בכך שהיא יפה וטהורה כמו יונה שאין פגם בגופה, ובנמשל - שאין כל פגם באישיותה. 
<br /></li></ul>         בשני פסוקים נאמר שצריך להיות תמים לפני ה', ואפשר לפרש זאת כמצוה או כהבטחה:
<br /><ul>
<li>
<a class="psuq" href="/tnk1/prqim/t0117.htm#1">בראשית יז1</a>: "<q class="psuq">וַיֵּרָא ה' אֵל אַבְרָם וַיֹּאמֶר אֵלָיו: 'אֲנִי אֶל שַׁדַּי, הִתְהַלֵּךְ לְפָנַי וֶהְיֵה תָמִים'</q>" - היה שלם בקיום מצוותיי, או: אם תקיים את מצוותי תהיה שלם בגופך ובזרעך ולא יחסר לך כלום (<a href="/tnk1/tora/brejit/br-17-01.html">פירוט</a>).</li>     
<li>
<a class="psuq" href="/tnk1/prqim/t0518.htm">דברים יח13-18</a>: "<q class="psuq"><b>תָּמִים</b> תִּהְיֶה עִם ה' אֱלֹהֶיךָ. כִּי הגויים... אֶל מעוננים וְאֶל קוסמים יִשְׁמָעוּ, וְאַתָּה לֹא כֵן נָתַן לְךָ ה' אֱלֹהֶיךָ. נָבִיא... יָקִים לְךָ ה', אֵלָיו 
תִּשְׁמָעוּן</q>" - היה שלם באמונה שרק ה' קובע את העתיד, או: אם תהיה עם ה' ולא תפנה
לקוסמים תהיה שלם בחכמתך ולא יחסר לך שום דבר שהקוסמים יכולים, כביכול,
לתת לך (<a href="/tnk1/tora/dvrim/dm-18-13.html">פירוט</a>).
</li></ul>     
<h2>תמימות בדברי חז"ל</h2>        משמעותה של התמימות השתנתה כבר בדברי חז"ל. הבן ה
<span style="font-weight: bold;">תם</span>, בהגדה של פסח, הוא "<q class="mfrj">תנוק טפש, שאינו יודע להעמיק שאלתו, וסותם ושואל מה זאת</q>" 
<small>(רש"י על שמות יג14)</small>.
<p>אפשר להסביר את הקשר בין שתי המשמעויות: "<q class="mfrj"><span style="font-weight: bold;">פתי</span>        הוא כמו 
<span style="font-weight: bold;">תם</span>        שאינו יודע
לרמות, ופיו ולבו שוין ואין בו עצות וישובים... רק 
<span style="font-weight: bold;">תם הוא הטוב שבפתיות</span>, שצריך ממנו לעבודת ה' לפרקים.
ועיין בשמות רבה (ג, א) נדרש "פתי יאמין לכל דבר" על משה רבינו ע"ה, רק אז
היה טוב. והוא הכנה לדברי תורה, וכמו שאמרו שם שקורין לנער פתיא, שבנערות
והתחלה טוב התמימות, כמו שאמרו: נעשה והדר נשמע, אנן דסגיין בתמימותא -
עיין שם בפרק רבי עקיבא (שבת פח.). ואחר כך, כשנכנס דברי תורה באדם נכנסה
עמו ערמומית, שהוא היפך התמימות.
וכן יעקב אבינו ע"ה 
<span style="font-weight: bold;">איש תם</span>, מקודם שהיה עדיין במדרגת
יעקב... דאין.... תלמיד חכם. ואחר כך כשלמד בבית המדרש של שם ועבר...
והגיע למדרגת תלמיד חכם, היה "אחיו של לבן ברמאות". ולבן
הוא מקור הרמאות, רק שאצלו הוא הפסולת, והטוב שבו, שהוא הדברי תורה, קלטו
רחל ולאה אשר בנו שתיהם את בית ישראל... והוא הנקרא ערמה ולא רמאות, וכמו
שאמר ר' יוחנן בן זכאי (בבא בתרא פט ע"ב) "צדיקים ילכו" וגו', רצה לומר
"בם" בהדברי תורה, אצל זה הוא רמאות ונכשל בו, ואצל זה ערמה וחכמה. [וכן
איתא בסוטה (שם): איזהו רשע ערום זה המשיא עצה וכו', שרשע ע"י הערמה.
ואיתא בברכות (יז.) ערום ביראה, שהוא ע"י התורה, והיינו כמו שאמרו (אבות
ג, יז) אם אין חכמה אין יראה, שיראה של פתיות אינה כלום, רק היוצאה מתוך
ערמה וחכמה, ועם כל זה מתיירא, הוא יראת האמת].</q>" 
<small>(רבי צדוק הכהן מלובלין, דובר צדק על משלי א ד)</small>.
<br />
</p>      
<p>בחסידות ברסלב, 
<span style="font-weight: bold;">תם</span>       הוא איש פשוט ושמח בחלקו, ההיפך מ"חכם" 
<small>(ראו "מעשה מחכם ותם")</small>.
<br /></p>        "<q class="mfrj">יש תמימות ברצון, תמימות בלב, תמימות במעשה:
</q>            
<p>
<q class="mfrj">תמימות ברצון - הכוונה שיש לאדם רצון שלם, כלומר אין לו
פיזור בנפש... אין לאדם הרבה רצונות שונים ומנוגדים, יש לו רצון אחד והוא
האמת. זה עדיין לא אומר שהוא עושה הכל...</q>         
</p>                
<p>
<q class="mfrj">תמים במעשים זה אחד שמצליח... לעשות הכל טוב, זו נשמה
מיוחדת, הכל טבעי אצלו, עושה הכל בסדר כמו שצריך, אחד שלומד את כל הלכות
פסח ועושה הכל כמו שצריך בתמימות מעשית.</q>         
</p>                
<p>
<q class="mfrj">יש אחד שמאוד רוצה בתמימות הרצון אבל במעשה זה לא הולך, אין הרגשת שלימות במעשה....
</q></p>                        
<p>
<q class="mfrj">בין שני סוגי התמימות יש עוד סוג באמצע...:
</q></p>                  
<q class="mfrj">התמימות בלב - בשפה היומיומית זה רצינות, זה האיך, איך
הוא עובד את השם, כמה הוא רציני בזה, כשהוא עושה מצווה הוא לא חושב על
משהו אחר הוא שם כל הזמן, וזה משקף את הלב שלו... הרצינות תוך כדי המעשה
משקפת את... התמימות, השלמות שבלב.</q>          
   
        
<p>
  
  
</p>            
<q class="mfrj">אם ננתח את הפגמים בתמימות לפי הערכים שלמדנו...: חצוי ברצון, חצוי בלב, חצוי במעשה</q>" (<a href="http://www.nekudator.co.il/index.php?option=com_content&amp;view=article&amp;id=25:12">מידת התמימות / נקודת אור</a>).
<br />       
   
</div>                             
<br />
<div class="future">
<h2>פסוקים נוספים
</h2>                       
<ul>
  
  
<li>
<a class="psuq" href="/tnk1/prqim/t0303.htm">
ויקרא ג9</a>: "<q class="psuq">וְהִקְרִיב מִזֶּבַח הַשְּׁלָמִים אִשֶּׁה לה' חֶלְבּוֹ הָאַלְיָה 
<b>תְמִימָה</b>                        לְעֻמַּת הֶעָצֶה יְסִירֶנָּה וְאֵת הַחֵלֶב הַמְכַסֶּה אֶת הַקֶּרֶב וְאֶת כָּל הַחֵלֶב אֲשֶׁר עַל הַקֶּרֶב</q>"
</li>                 
<li>
<a class="psuq" href="/tnk1/prqim/t2637.htm">תהלים לז18</a>: "<q class="psuq">יוֹדֵעַ ה' יְמֵי 
<b>תְמִימִם,</b>                        וְנַחֲלָתָם לְעוֹלָם תִּהְיֶה</q>"
</li>                     
  
<li>
<a class="psuq" href="/tnk1/prqim/t2684.htm">תהלים פד12</a>: "<q class="psuq">כִּי שֶׁמֶשׁ וּמָגֵן ה' אֱלֹהִים, חֵן וְכָבוֹד יִתֵּן ה' לֹא יִמְנַע טוֹב לַהֹלְכִים 
<b>בְּתָמִים</b></q>"
</li>                     
    
  
<li>
<a class="psuq" href="/tnk1/prqim/t26a1.htm">
תהלים קא6</a>: "<q class="psuq">עֵינַי בְּנֶאֶמְנֵי אֶרֶץ לָשֶׁבֶת עִמָּדִי, הֹלֵךְ בְּדֶרֶךְ 
<b>תָּמִים</b>                        הוּא יְשָׁרְתֵנִי</q>"
</li>                     
  
<li>
<a class="psuq" href="/tnk1/prqim/t2641.htm">
תהלים מא13</a>: "<q class="psuq">וַאֲנִי
<b> בְּתֻמִּי</b>                        תָּמַכְתָּ בִּי וַתַּצִּיבֵנִי לְפָנֶיךָ לְעוֹלָם</q>"
</li>                     
    
  
<li>
<a class="psuq" href="/tnk1/prqim/t2704.htm">
איוב ד6</a>: "<q class="psuq">הֲלֹא יִרְאָתְךָ כִּסְלָתֶךָ תִּקְוָתְךָ
<b> וְתֹם</b>                        דְּרָכֶיךָ</q>"
</li>                     
    
  
<li>
<a class="psuq" href="/tnk1/prqim/t2736.htm">
איוב לו4</a>: "<q class="psuq">כִּי אָמְנָם לֹא שֶׁקֶר מִלָּי, 
<b>תְּמִים</b>                        דֵּעוֹת עִמָּךְ</q>"
</li>                     
    
  
<li>
<a class="psuq" href="/tnk1/prqim/t08b22.htm">
שמואל ב כב26</a>: "<q class="psuq">עִם חָסִיד תִּתְחַסָּד עִם גִּבּוֹר 
<b>תָּמִים</b>                        תִּתַּמָּם</q>" (וכן
<a class="psuq" href="/tnk1/prqim/t2618.htm">
תהלים יח26</a>)
</li>                     
    
  
<li>
<a class="psuq" href="/tnk1/prqim/t08b22.htm">
שמואל ב כב33</a>: "<q class="psuq">הָאֵל מָעוּזִּי חָיִל, וַיַּתֵּר 
<b>תָּמִים</b>                        
<small>דרכו</small></q>" (וכן
<a class="psuq" href="/tnk1/prqim/t2618.htm">
תהלים יח33</a>)
</li>                     
    
  
<li>
<a class="psuq" href="/tnk1/prqim/t1505.htm">
עמוס ה10</a>: "<q class="psuq">שָׂנְאוּ בַשַּׁעַר מוֹכִיחַ, וְדֹבֵר 
<b>תָּמִים</b>                        יְתָעֵבוּ</q>"</li>                   
</ul>תמימות של ה' ותורתו:
       
           <ul>
  
<li>
<a class="psuq" href="/tnk1/prqim/t08b22.htm">
שמואל ב כב31</a>: "<q class="psuq">הָאֵל 
<b>תָּמִים</b>                        דַּרְכּוֹ, אִמְרַת ה' צְרוּפָה, מָגֵן הוּא לְכֹל הַחֹסִים בּוֹ</q>" (וכן
<a class="psuq" href="/tnk1/prqim/t2618.htm">
תהלים יח31</a>)
</li>                     
    
  
<li>
<a class="psuq" href="/tnk1/prqim/t2619.htm">
תהלים יט8</a>: "<q class="psuq">תּוֹרַת ה' 
<b>תְּמִימָה</b>                        מְשִׁיבַת נָפֶשׁ, עֵדוּת ה' נֶאֱמָנָה מַחְכִּימַת פֶּתִי</q>"
</li>                     
    
  
<li>
<a class="psuq" href="/tnk1/prqim/t2737.htm">
איוב לז16</a>: "<q class="psuq">הֲתֵדַע עַל מִפְלְשֵׂי עָב, מִפְלְאוֹת 
<b>תְּמִים</b>                        דֵּעִים</q>"</li>                   
</ul>
         
</div>                               
<p>
 
</p>                
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

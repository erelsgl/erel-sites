<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>דרכי ה&#039; שהתגלו למשה</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/tora/jmot/drk1_mje.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/tora/jmot/drk1_mje.html" />
<meta name='tvnit' content="" />
<link rel='canonical' href='https://tora.us.fm/tnk1/tora/jmot/drk1_mje.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_tora_jmot_drk1_mje' class='prfym2 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/sug/LjonJm1.html'>שמות של הקב"ה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/rayon.html'>מצוות לפי רעיון</a>&gt;<a href='../../../tryg/sug/rayon_1.html'>ה' והאדם</a>&gt;<a href='../../../tryg/sug/drk1.html'>דרכי ה'</a>&gt;<a href='../../../tnk1/kma/qjrim1/drk1.html'>ללכת בדרכי ה'</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/ljon.html'>לשון וסגנון בספר משלי</a>&gt;<a href='../../../tnk1/ktuv/mjly/bituyim.html'>ביטויים בספר משלי</a>&gt;<a href='../../../tnk1/kma/hvdlim1/xsd_emt.html'>חסד - אמת</a>&gt;</div>

</div>
<!--NiwutElyon1-->
<h1 id='h1'>דרכי ה' שהתגלו למשה</h1>
<div id='idfields'>
<p>קוד: דרכי ה' שהתגלו למשה בתנ"ך</p>
<p>סוג: פרטים2</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>
במקומות רבים בתנ"ך נזכרת
<a href="../../kma/qjrim1/drk1.html">המצוה ללכת בדרכי ה'</a>. אחד המקורות שנועדו ללמד אותנו את דרך ה' הוא - דברי ה' למשה במתן הלוחות השניים.
משה שאל את ה' (שמות לג13): "&nbsp;
<q class="psuq">
ועתה אם נא מצאתי חן בעיניך הודעני נא את דרכך ואדעך למען אמצא חן בעיניך וראה כי עמך הגוי הזה</q>", וה' אכן הודיע לו את דרכיו בהמשך (שמות לד5-7):
       
</p>  
<p>
"&nbsp;
<q class="psuq">
וַיֵּרֶד ה' בֶּעָנָן, וַיִּתְיַצֵּב עִמּוֹ שָׁם; וַיִּקְרָא בְשֵׁם, ה'. וַיַּעֲבֹר ה' עַל פָּנָיו, וַיִּקְרָא: ה' ה', אֵל רַחוּם וְחַנּוּן -
אֶרֶךְ אַפַּיִם, וְרַב-חֶסֶד וֶאֱמֶת. נֹצֵר חֶסֶד לָאֲלָפִים, נֹשֵׂא
עָוון וָפֶשַׁע וְחַטָּאָה; וְנַקֵּה, לֹא יְנַקֶּה - פֹּקֵד עֲוון אָבוֹת
עַל-בָּנִים וְעַל-בְּנֵי בָנִים, עַל-שִׁלֵּשִׁים וְעַל-רִבֵּעִים.</q>"
       
</p>  
<p>
כל אחת מה"דרכים" שנזכרו בפסוק זה
ראויה למאמר שלם בפני עצמה. במאמר זה נכתוב רק פירוש מילולי לכל דרך,
ומסקנה מעשית קצרה בתור התחלה.
       
</p>  
<p>
       
</p>  
<h2>פסקה ראשונה: "ה' ה', אל, רחום, וחנון":
</h2>         
<ul>
<li>
<q class="psuq">ה' ה'</q>: ה ', כשמו כן הוא "י' ה' ו' ה'", כלומר - יהיה עם בני-ישראל בכל זמן ובכל מצב, בזכות הברית שכרת עם אבותם (ראו "
<a href="jm-03-1315.html">כי אהיה עמך - אהיה שלחני אליכם</a> ").
והמסקנה המעשית לגבינו: מי שכורת ברית עם רעהו, צריך תמיד להיות איתו כאשר
הוא צריך את עזרתו, במיוחד אם הוא הצד ה"חזק" יותר בברית.</li></ul>         
<p>
  </p>        <ul>
<li>
<q class="psuq">אֵל</q>: מלשון " איילוּת ", כוח.
לה' תמיד יש כוח להיות עם הזקוקים לעזרתו - הוא אף פעם לא אומר "אין לי
כוח", "אני לא יכול". והמסקנה המעשית לגבינו: להיות חזקים כאשר אחרים
צריכים את עזרתנו.</li></ul>         
<p>
  </p>        <ul>
<li>
<q class="psuq">רַחוּם</q>: מלשון " רחם ", בטן.
הביטוי "נכמרו רחמיו" נרדף לביטוי "המו מעיו", והוא מציין את התחושה
הטבעית שמרגישים בבטן כאשר רואים מישהו שנמצא בצרה - ההשתתפות בצערו. ה'
כמובן לא פועל על-פי רגשות אנושיים, אך למרות זאת אמר על עצמו שהוא "
רַחוּם
" כדי ללמד אותנו, שאנחנו לא צריכים
לדכא את רגש הרחמים הטבעי שלנו - כאשר אנחנו רואים אדם בצרה, ומרגישים
כלפיו רחמים, אנחנו צריכים לפעול בהתאם לרגש הרחמים ולהשתתף אתו בצרתו (ראו
<a href="../../../tnk1/kma/qjrim1/rxm.html">רחם ורחמים</a>)</li></ul>         
<p>
  </p>        <ul>
<li>
<q class="psuq">וְחַנּוּן</q>: מלשון "מצא חן ", ומלשון "מתנת חינם ". "חַנּוּן
" הוא אחד שכולם מוצאים חן בעיניו,
ולכן הוא נותן להם מתנות חינם. ה' נותן לנו בכל יום הרבה מתנות בחינם - כל
נשימה ונשימה שלנו היא מתנה מה'. והמסקנה המעשית לגבינו: להסתכל על אחרים
בעין טובה, כך שימצאו חן בעינינו; ולתת להם מתנות בחינם, בלי לעשות יותר
מדי חשבונות.</li></ul>         
<p>
       
</p>  
<h2>פסקה שניה: "ארך אפיים, ורב חסד, ואמת"
</h2>         
<ul>
<li>
<q class="psuq">אֶרֶךְ אַפַּיִם</q>: אף = כעס ועונש, ארך אפיים = מי שאינו כועס מייד, לוקח לו זמן ארוך עד
שהוא מתחיל לכעוס ולהעניש (ראו 
<a href="../../kma/qjrim1/erkaf.html">ארך אפיים</a>). והמסקנה המעשית לגבינו: כשמישהו עושה לנו רע -
לא לכעוס מייד; להתאפק, לחשוב בהגיון, ולהחליט מהי התגובה הצודקת למעשה.
לא לתת לרגש הכעס לשלוט בנו (בניגוד לרגש הרחמים).</li></ul>         
<p>
  </p>        <ul>
<li>
<q class="psuq">וְרַב חֶסֶד</q>: חסד = מעשה שמעבר לחובה ולהבטחה. והמסקנה המעשית לגבינו: לעשות בכל התחומים, הרבה יותר ממה שהבטחנו (וכדברי חז"ל על הצדיקים, אשר
<a href="../../kma/hvdlim2/kibud_lmlakim.html">אומרים מעט ועושים הרבה</a>).&nbsp;
<q class="psuq">
וֶאֱמֶת</q>: בהקשר זה, אמת = קיום החובות וההבטחות. יש אנשים שמוכנים לעשות הרבה מעבר למה שהבטיחו, אך את ההבטחות שלהם אינם מקיימים (ראו
<a href="../../../tnk1/ktuv/mjly/mj-20-06.html">איש חסד - איש אמונים</a>). אולם, דרך ה' אינה כזאת - דרך ה' היא, גם לקיים את ההבטחות וגם לעשות מעבר לכך - "ורב חסד ואמת".</li></ul>         
<p>
  </p>        <ul>
<li>
פירוש אחר:
<q class="psuq">
וְרַב חֶסֶד</q>  = לא מסתפק במעשה-נתינה אחד, אלא עושה מעשים רבים. 
<q class="psuq">חֶסֶד וֶאֱמֶת</q>  = חסד אמיתי, שלא על מנת לקבל פרס; טובה גדולה
במיוחד, נתינה שההשפעות שלה מתקיימות ונשארות לאורך זמן. והמשמעות המעשית
לגבינו: לעשות הרבה מעשי-נתינה גדולים, לא להסתפק במעשים סמליים (לפירוט ראו
<a href="../../../tnk1/kma/hvdlim1/xsd_emt.html">חסד ואמת</a>).</li></ul>         
<p>
       
</p>  
<h2>פסקה שלישית: "נוצר חסד לאלפים, נושא עוון ופשע וחטאה"
</h2>         
<ul>
<li>
<q class="psuq">נֹצֵר חֶסֶד לָאֲלָפִים</q>: נוצר = שומר היטב.
כשמישהו עושה חסד עם ה' (כלומר, עושה מעבר למה שהוא חייב), ה' שומר את
הדברים בליבו לאלפי דורות, ואינו שוכח לגמול טובה. והמסקנה המעשית עבורנו:
לא להיות כפויי-טובה! אם מישהו היטיב עמנו - לזכור את זה תמיד, ולגמול
טובה לא רק עמו אלא גם עם ילדיו ונכדיו, עד סוף הדורות (ראו
<a href="../../../tnk1/kma/qjrim1/zkr1.html">לזכור את הדברים הטובים שעשו לנו</a>;
<a href="../../../tnk1/kma/qjrim1/zkr2.html">ה' זוכר חסדים, לא דווקא צדקות</a>).</li></ul>         
<p>
  </p>        <ul>
<li>
<q class="psuq">נֹשֵׂא עָוון וָפֶשַׁע וְחַטָּאָה</q>: נושא = מעמיס על עצמו. כשמישהו חוטא לה', ה' "מחזיק" על עצמו את שלושת החטאים הראשונים שלו (ראו
<a href="../../kma/qjrim2/xtey_mnhigim.html">חטאים של מנהיגים</a>),
ורק לאחר מכן מתחיל להעניש אותו. והמסקנה המעשית עבורנו: לא להקפיד עם
אנשים על כל חטא שהם עושים לנו; לתת להם "ליהנות מן הספק" לפחות בשלוש
הפעמים הראשונות שהם פוגעים בנו.</li></ul>         
<p>
       
</p>  
<h2>פסקה רביעית: "ונקה לא ינקה, פוקד עוון אבות על בנים ועל בני בנים, על שילשים ועל ריבעים"
</h2>         
<ul>
<li>
<q class="psuq">וְנַקֵּה, לֹא יְנַקֶּה</q>: גם כשהוא מעניש, הוא לא מעניש עד הסוף; לא מנסה "לנקות" את כל החובות (ראו
<a class="psuq" href="../../../tnk1/prqim/t1130.htm#11">ירמיהו ל11</a>: "<q class="psuq">כִּי אִתְּךָ אֲנִי נְאֻם ה' לְהוֹשִׁיעֶךָ,
כִּי אֶעֱשֶׂה כָלָה בְּכָל הַגּוֹיִם אֲשֶׁר הֲפִצוֹתִיךָ שָּׁם אַךְ אֹתְךָ לֹא אֶעֱשֶׂה כָלָה,
וְיִסַּרְתִּיךָ לַמִּשְׁפָּט
<b>וְנַקֵּה לֹא אֲנַקֶּךָּ</b></q>"). והמסקנה המעשית לגבינו: להיות
תמיד ב"יתרה שלילית של חטאים". בגן הילדים למדנו, שכשמישהו מרביץ לנו -
אנחנו "חייבים" לו, וצריכים להחזיר לו. אם הוא מרביץ לנו פעמיים - אנחנו
צריכים להחזיר לו פעמיים, וכו'... העיקר שיהיה שוויון. זו כמובן לא דרך
ה': דרך ה' היא להיות תמיד ב"יתרה שלילית" מבחינת חטאים, לא "לנקות" עד
הסוף את כל החובות. ראו גם: 
<a href="../../kma/qjrim1/nqi.html">נקי = פטור מעונש</a>.
<br />
</li></ul>         
<p>
  </p>        <ul>
<li>
<q class="psuq">פֹּקֵד עֲוון אָבוֹת עַל-בָּנִים וְעַל-בְּנֵי בָנִים, עַל-שִׁלֵּשִׁים וְעַל-רִבֵּעִים</q>: כשאדם מתחיל לחטוא לו, הוא לא
מעניש אותו על כל החטאים בחייו, אלא 
<span style="font-weight: bold;">פוקד</span>       ומעביר חלק מה"חוב" לדורות הבאים, כדי
שתהיה להם הזדמנות לחזור בתשובה, לתקן את חטאי האבות ולהינצל מעונש; או: כשאדם חוטא לו, הוא 
<span style="font-weight: bold;">פוקד</span>       = מביא בחשבון גם את הסביבה החינוכית שגדל בה ושגרמה לו לחטוא, ומקל בעונשו (ראו&nbsp;
<a href="../../../tnk1/kma/qjrim1/pdqewn.html">פוקד עוון</a>). והמסקנה המעשית לגבינו: גם כשמישהו עשה לנו רעה גדולה - חייבים לתת לו הזדמנות לתקן ולחזור בתשובה, למשך זמן רב; וכן צריך להתייחס לרקע ולסביבה החינוכית שאולי השפיעה עליו לרעה, ולא לכעוס עליו יותר ממה שמגיע לו על-פי בחירתו החופשית.</li></ul>         
<p>
       
</p>  
<p>כל הדברים האלה הם לא החמרה אלא מצוה מהתורה -
<a href="../../kma/qjrim1/drk1.html">ללכת בדרכיו</a>. 
<br /></p>  
  
<p></p> 
<div class="future">פורסם גם כאן:
<br /><ul>
<li>
<a class="tguva" href="../../../axrimpl/hydepark/1482214_1.html">דרישת האלהים באמצעות חקר המקרא</a></li>        
<li>
<a href="../../../axrimpl/hydepark/2038449_1.html">ישיבת הגולשים</a>&nbsp;</li>       
<li>
<a href="../../messages/tora_jmot_drk1_mje_0.html">הקפצה לקראת הימים הנוראים</a></li></ul>         
<p>
       
</p></div>          
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>הויכוח על הליכת פני ה&#039; עם ישראל</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/tora/jmot/jm-33-1217.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/tora/jmot/jm-33-1217.html" />
<meta name='tvnit' content="" />
<link rel='canonical' href='https://tora.us.fm/tnk1/tora/jmot/jm-33-1217.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_tora_jmot_jm_33_1217' class='mbnh1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/how.html'>מבנה</a>&gt;<a href='../../../tnk1/sig/mvne1.html'>סדר פסוקים</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/kll.html'>כללים</a>&gt;<a href='../../../tnk1/ljon/dq/index.html'>תופעות דקדוקיות</a>&gt;<a href='../../../tnk1/ljon/dq/mylh.html'>דקדוק המילה</a>&gt;<a href='../../../tnk1/ljon/dq/cwrt_yxyd_wcwrt_rbym.html'>צורת יחיד וצורת רבים</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/ecm_mqom.html'>מצוות לפי מקום</a>&gt;<a href='../../../tryg/sug/rayon_arc_yjral.html'>ארץ ישראל</a>&gt;<a href='../../../tnk1/msr/4mdina.html'>ניהול המדינה</a>&gt;<a href='../../../tnk1/msr/4axryut0.html'>אחריות המנהיגים כלפי העם</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/index.html'>לשון המקרא</a>&gt;<a href='../../../tnk1/ljon/jorj/yde.html'>דעת</a>&gt;<a href='../../../tnk1/kma/qjrim1/dat.html'>ידע=</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/1israel.html'>ה' ועם ישראל</a>&gt;<a href='../../../tnk1/tora/mlak.html'>מלאך הדרך</a>&gt;</div>

</div>
<!--NiwutElyon1-->
<h1 id='h1'>הויכוח על הליכת פני ה' עם ישראל</h1>
<div id='idfields'>
<p>קוד: הויכוח על הליכת פני ה' עם ישראל בתנ"ך</p>
<p>סוג: מבנה1</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>
<a data-cke-saved-name="ole_link1" name="ole_link1"> לאחר חטא העגל, החליט ה' שלא ילווה את בני-ישראל בדרכם לארץ-כנען, אלא ישלח מלאך</a> (ראו 
<a data-cke-saved-href="../mlak2.html" href="../mlak2.html">מלאך הדרך - מערכה ב</a>).</p> 
<p>אולם, משה לא קיבל את הגזירה, והתווכח עם ה' במשך כמה פסוקים (שמות לג12-17):</p> <ul type="disc">
<li>משה אל ה' (פסוקים 12-13): " 
<q class="psuq">וַיֹּאמֶר מֹשֶׁה אֶל-ה’: 'רְאֵה אַתָּה אֹמֵר אֵלַי הַעַל אֶת-הָעָם הַזֶּה, וְאַתָּה לֹא הוֹדַעְתַּנִי, אֵת אֲשֶׁר-תִּשְׁלַח עִמִּי; וְאַתָּה אָמַרְתָּ יְדַעְתִּיךָ בְשֵׁם, וְגַם-מָצָאתָ חֵן בְּעֵינָי. וְעַתָּה אִם-נָא מָצָאתִי חֵן בְּעֵינֶיךָ, הוֹדִעֵנִי נָא אֶת-דְּרָכֶךָ, וְאֵדָעֲךָ, לְמַעַן אֶמְצָא-חֵן בְּעֵינֶיךָ; וּרְאֵה, כִּי עַמְּךָ הַגּוֹי הַזֶּה'</q>  ".</li></ul> <ul type="disc">
<li>ה' אל משה (פסוק 14): " 
<q class="psuq">וַיֹּאמַר: 'פָּנַי יֵלֵכוּ, וַהֲנִחֹתִי לָךְ'</q>  ".</li></ul> <ul type="disc">
<li>משה אל ה' (פסוקים 15-16): " 
<q class="psuq">וַיֹּאמֶר אֵלָיו: 'אִם-אֵין פָּנֶיךָ הֹלְכִים, אַל-תַּעֲלֵנוּ מִזֶּה. וּבַמֶּה יִוָּדַע אֵפוֹא, כִּי-מָצָאתִי חֵן בְּעֵינֶיךָ אֲנִי וְעַמֶּךָ - הֲלוֹא בְּלֶכְתְּךָ עִמָּנוּ; וְנִפְלִינוּ אֲנִי וְעַמְּךָ מִכָּל-הָעָם אֲשֶׁר עַל-פְּנֵי הָאֲדָמָה'. {פ}</q>  ".</li></ul> <ul type="disc">
<li>ה' אל משה (פסוקים 17): " 
<q class="psuq">וַיֹּאמֶר ה’ אֶל-מֹשֶׁה, 'גַּם אֶת-הַדָּבָר הַזֶּה אֲשֶׁר דִּבַּרְתָּ אֶעֱשֶׂה: כִּי-מָצָאתָ חֵן בְּעֵינַי, וָאֵדָעֲךָ בְּשֵׁם'.</q>  "</li></ul> 
<p>סדר הטענות והתשובות בויכוח נראה, בקריאה ראשונה, מוזר; והוא יכול להביא למחשבה שהכתוב מתאר טלפתיה בין ה' לבין משה ( 
<a data-cke-saved-href="../../kma/qjrim1/tlptya.html" href="../../kma/qjrim1/tlptya.html">פירוט</a>). אולם, על-פי הפשט, סדר הפסוקים חייב להיות כפי שהוא לפנינו, כפי שנסביר:</p> <ul type="disc">
<li>פסוק 17 פותח במילים " 
<q class="psuq"> 
<b>גם</b>  את הדבר הזה אשר דיברת אעשה</q>  "; המילה "גם" באה בדרך-כלל לפני השני בסדרה ( 
<a data-cke-saved-href="../../kma/hvdlim1/gm.html" href="../../kma/hvdlim1/gm.html">פירוט</a>), ומכאן שהפסוק הזה חייב להיות תשובה של ה' לטענה השניה של משה - כלומר, הוא חייב להיות בסוף, כפי שהוא בספרים שלנו.</li> 
<li>לפי זה, פסוק 14 חייב להיות תשובה לטענה הראשונה של משה - כלומר, הוא חייב להיות שני, כפי שהוא בספרים שלנו.</li> 
<li>פסוקים 15-16 חייבים להיות הטענה השניה של משה, כי אם הם היו הטענה הראשונה - הרי, לאחר שה' הסכים לטענה זו ואמר " 
<q class="psuq">פני יילכו</q>  ", ובכך הסכים גם ל" 
<q class="psuq">בלכתך עמנו</q>  ", לא היה משה יכול לומר " 
<q class="psuq">ואתה לא הודעתני את אשר תשלח עמי</q>  ", שכן ה' הודיע ברגע זה שהוא יילך עמו בכבודו ובעצמו!</li> 
<li>לכן, פסוקים 12-13 חייבים להיות הטענה הראשונה של משה, וכל הפסוקים נמצאים במקומם ההגיוני.</li></ul> 
<p>כעת ננתח את הפסוקים לפי הסדר. המפתח להבנת הויכוח הוא ההבדל שבין שתי הטענות של משה:</p> <ul type="disc">
<li>בטענה הראשונה (פסוקים 12-13), משה דיבר בלשון יחיד, והדגיש בעיקר את עצמו " 
<q class="psuq">רְאֵה אַתָּה אֹמֵר 
<b>אֵלַי</b>  הַעַל אֶת-הָעָם הַזֶּה, וְאַתָּה לֹא 
<b>הוֹדַעְתַּנִי</b>  , אֵת אֲשֶׁר-תִּשְׁלַח 
<b>עִמִּי</b>  ; וְאַתָּה אָמַרְתָּ 
<b>יְדַעְתִּיךָ</b>  בְשֵׁם, וְגַם- 
<b>מָצָאתָ</b>  חֵן בְּעֵינָי. וְעַתָּה אִם-נָא 
<b>מָצָאתִי</b>  חֵן בְּעֵינֶיךָ, 
<b>הוֹדִעֵנִי</b>  נָא אֶת-דְּרָכֶךָ, 
<b>וְאֵדָעֲךָ</b>  , לְמַעַן 
<b>אֶמְצָא</b>  -חֵן בְּעֵינֶיךָ;</q>  ..." ורק בסוף הוא הזכיר את העם ואמר "... 
<q class="psuq">וּרְאֵה, כִּי עַמְּךָ הַגּוֹי הַזֶּה'</q>  ".</li> 
<li>מכיוון שמשה דיבר רק על עצמו, גם ה' ענה לו רק עליו באופן אישי, ואמר לו (פסוק 14) " 
<q class="psuq">פָּנַי יֵלֵכוּ, וַהֲנִחֹתִי לָךְ</q>  "</li> 
<li>אולם, בטענה השניה, משה דיבר בלשון רבים, והזכיר תמיד את העם יחד איתו (פסוקים 15-16): " 
<q class="psuq">אִם-אֵין פָּנֶיךָ הֹלְכִים, אַל- 
<b>תַּעֲלֵנוּ</b>  מִזֶּה. וּבַמֶּה יִוָּדַע אֵפוֹא, כִּי-מָצָאתִי חֵן בְּעֵינֶיךָ 
<b>אֲנִי וְעַמֶּךָ</b>  - הֲלוֹא בְּלֶכְתְּךָ 
<b>עִמָּנוּ;וְנִפְלִינוּ אֲנִי וְעַמְּךָ</b>  מִכָּל-הָעָם אֲשֶׁר עַל-פְּנֵי הָאֲדָמָה. {פ}</q>  ".</li></ul> 
<p>מכאן אפשר להבין את משמעות הטענות של משה:</p> <ul type="disc">
<li>בטענה הראשונה, משה דיבר על עצמו, וניסה לשכנע את ה', שזה לא הגיוני, שה' ישלח מלאך במקום ללוות אותו בעצמו. לשם כך, הציג משה את שתי האפשרויות באופן ניגודי; הניגוד מתבטא בשורש "ידע":<ul type="circle">
<li>מצד אחד - " 
<q class="psuq">וְאַתָּה לֹא 
<b>הוֹדַעְתַּנִי</b>  , אֵת אֲשֶׁר-תִּשְׁלַח עִמִּי</q>  " - המלאך לא מכיר אותי, אני לא מכיר אותו ואין בינינו שום קשר;</li> 
<li>ומצד שני - " 
<q class="psuq">וְאַתָּה אָמַרְתָּ 
<b>יְדַעְתִּיךָ</b>  בְשֵׁם, וְגַם-מָצָאתָ חֵן בְּעֵינָי</q>  " - אתה מכיר אותי ומחבב אותי, יש בינינו קשר.</li> 
<li>אך משה רבנו, העניו באדם, לא יכל להעיד על עצמו שהוא יודע את ה', ולכן הציג את דבריו בלשון בקשה: " 
<q class="psuq">וְעַתָּה אִם-נָא מָצָאתִי חֵן בְּעֵינֶיךָ, 
<b>הוֹדִעֵנִי</b>  נָא אֶת-דְּרָכֶךָ, 
<b>וְאֵדָעֲךָ</b>  , לְמַעַן אֶמְצָא-חֵן בְּעֵינֶיךָ...</q>  ", כלומר: מכיוון שיש בינינו כבר "חצי קשר" - אתה יודע אותי - כל מה שצריך לעשות הוא שתודיעני את דרכיך, ואז גם אני אדע אותך, והקשר בינינו יהיה מושלם. זה בוודאי עדיף מאשר לשלוח עמי מלאך, שאין לו כל קשר איתי!</li></ul></li>  
<li>ה' קיבל את טענתו הראשונה של משה, והסכים ללוות אותו עד שיגיע אל המנוחה והנחלה - אל ארץ ישראל - " 
<q class="psuq">פָּנַי יֵלֵכוּ, וַהֲנִחֹתִי לָךְ</q>  " ( 
<a data-cke-saved-href="/tnk1/tora/jmot/jm-33-14.html" href="/tnk1/tora/jmot/jm-33-14.html">פירושים נוספים</a>). המשמעות המעשית של זה היא, שה' יתגלה אל משה וידריך אותו באופן ישיר, אולם לא ישכון בקרב ישראל במשכן שיבנו לו, ולא ידריך אותם באמצעות הכרובים.</li> 
<li>אולם, משה רבנו, המנהיג הגדול והעניו מכל אדם, לא הסתפק בכך שה' יילך איתו בלבד; הוא לא הסכים להתבדל מעם ישראל ולהתעלות בלעדיהם; הוא יצר קשר בלתי-נפרד בינו לבין עם ישראל, כך שה' יהיה "חייב", כביכול, ללכת עם כל ישראל: " 
<q class="psuq">אִם-אֵין פָּנֶיךָ הֹלְכִים, אַל- 
<b>תַּעֲלֵנוּ</b>  מִזֶּה</q>  ": אני ועם-ישראל הולכים ביחד - אם אתה לא מתכוון ללוות את כולנו יחד, אל תעלנו מכאן בכלל, גם לא אותי לבדי. בהמשך חיזק משה את בקשתו בטענה נוספת: " 
<q class="psuq">וּבַמֶּה יִוָּדַע אֵפוֹא, כִּי-מָצָאתִי חֵן בְּעֵינֶיךָ 
<b>אֲנִי וְעַמֶּךָ</b>  - הֲלוֹא בְּלֶכְתְּךָ 
<b>עִמָּנוּ;וְנִפְלִינוּ אֲנִי וְעַמְּךָ</b>  מִכָּל-הָעָם אֲשֶׁר עַל-פְּנֵי הָאֲדָמָה</q>  ": אם תלך רק אתי, זה לא ייוודע ויתפרסם בעולם, כי בכל העולם יש אנשים מיוחדים, משכמם ומעלה, שמתקרבים אל ה'. אולם אם תלך 
<q class="psuq">עמנו</q>  , עם כולנו, זו תהיה הוכחה לייחוד שלי ושל עמך, שהרי בזכותי אתה הולך לא רק איתי אלא עם כל עמי ( 
<a data-cke-saved-href="/tnk1/tora/jmot/jm-33-15.html" href="/tnk1/tora/jmot/jm-33-15.html">פירושים נוספים</a>).</li> 
<li>וה' קיבל גם את בקשתו השניה, ואמר לו " 
<q class="psuq">גַּם אֶת-הַדָּבָר הַזֶּה אֲשֶׁר דִּבַּרְתָּ אֶעֱשֶׂה: כִּי-מָצָאתָ חֵן בְּעֵינַי, וָאֵדָעֲךָ בְּשֵׁם</q>  ": כפי שאמרת, אכן יש בינינו קשר טוב, מצאת חן בעיני ואני מכיר אותך באופן אישי, ולכן ראוי אתה שאקבל את דבריך.</li></ul> 
<p>ראו גם:
<br /></p> <ul>
<li>
<a data-cke-saved-href="jm-34-09.html" href="jm-34-09.html">הנימוק האחרון של משה</a>.
<br /></li> 
<li> 
<a data-cke-saved-href="/tnk1/tora/jmot/jm-32-axel.html" href="/tnk1/tora/jmot/jm-32-axel.html">ה"אופי" של ה' בשמות לב-לג / דוד אקסלרוד</a>.
<br /></li></ul> 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>המחזה על הר סיני</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/tora/jmot/jm-24-0911.html'/>
<meta name='author' content="אברהם מדי" />
<meta name='receiver' content="משכן אחוה, ליל שבת פרשת משפטים התשסח" />
<meta name='jmQovc' content="tnk1/tora/jmot/jm-24-0911.html" />
<meta name='tvnit' content="" />
<link rel='canonical' href='http://tora.us.fm/tnk1/tora/jmot/jm-24-0911.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_tora_jmot_jm_24_0911' class='dywn1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/rayon.html'>מצוות לפי רעיון</a>&gt;<a href='../../../tryg/sug/rayon_1.html'>ה' והאדם</a>&gt;<a href='../../../tnk1/msr/1hmxja.html'>המחשה של ה'</a>&gt;</div>

</div>
<!--NiwutElyon1-->
<h1 id='h1'>המחזה על הר סיני</h1>
<div id='idfields'>
<p>קוד: ביאור:שמות כד11 בתנ"ך</p>
<p>סוג: דיון1</p>
<p>מאת: אברהם מדי</p>
<p>אל: משכן אחוה, ליל שבת פרשת משפטים התשסח</p>
</div>
<script type='text/javascript'>kotrt()</script>
<div id='tokn'>
                                                                        
<p>נאמר בשמות פרק כד פסוקים ט-יא: 
<p>"<q class="psuq">ויעל משה ואהרון נדב ואביהוא ושבעים מזקני ישראל.</q>  
<p>
<q class="psuq">ויראו את אלוהי ישראל ותחת רגליו כמעשה לבנת ספיר וכעצם השמים לטוהר.</q>  
<p>
<q class="psuq">ואל אצילי בני ישראל לא שלח ידו ויחזו את האלוהים ויאכלו וישתו</q>". 
<p>שלושת הפסוקים שקראנו מעלים מספר שאלות:
<br />1. מתי אירוע זה קרה?
<br />2. האם נדב ואביהוא ושבעים הזקנים באמת ראו את הקב"ה?.
<br />3. מה פרוש "תחת רגליו כמעשה לבנת הספיר"?
<br />4. מי הם האצילים? 
<br />5. מה משמעות "ואל אצילי בני ישראל לא שלח ידו"?
<br />6. "ויאכלו וישתו" על מה?
<br />7. האם התיאור המתואר פה הוא חיובי או שלילי?  
<p>פרשנים רבים התחבטו בשאלות שהבאתי כאן. להלן מספר פרשנים שנותנים את דעתם לנושא: רשב"ם, אבן עזרא, הרמב"ן, רבנו בחיי, ספורנו, בעלי התוספות, רש"י, רמב"ם. כל פרשן נותן תשובה לחלק מהשאלות או לכל השאלות. 
<p>לפני שניכנס להסברים של הפרשנים, אני רוצה להזכיר שכתוב בפרשת כי תשא (<a class='psuq' href="../../../tnk1/prqim/t0233.htm#20">שמות לג20</a>): "<q class="psuq">וַיֹּאמֶר לֹא תוּכַל לִרְאֹת אֶת פָּנָי 
<b>כִּי לֹא יִרְאַנִי הָאָדָם וָחָי</b></q>". 
<h2> רשב"ם</h2> 
<p>לדעת רשב"ם במעמד של כריתת ברית עם ה', מופיע הקב"ה בכבודו ובעצמו, כמו שראינו אצל אברהם בברית בין הבתרים, הקב"ה בעצמו עבר בין הבתרים. 
<p>גם בפרשת כי תשא כתוב: "ויעבור ה' על פניו". 
<p>בפרשה שלנו, כמו בפרשות הקודמות שהזכרתי,  בברית שלפנינו נראה ה' יתברך לאצילי בני ישראל בכל כבודו. לדברי רשב"ם ראיית ה' לא הזיקה להם. 
<br /> 
<p> "ואל אצילי בני ישראל לא שלח ידו", ה' לא שלח בהם את ידו להזיקם. 
<p>בפרשתנו הם לא ניזוקו, למרות שישנה הזהרה מפורשת בפרשת במדבר שלא לבוא לידי ראיה זו אפילו באופן אקראי. כמו שנאמר: 
<a class='psuq' href="../../../tnk1/prqim/t0404.htm#20">במדבר ד20</a>: "<q class="psuq">וְלֹא יָבֹאוּ לִרְאוֹת כְּבַלַּע אֶת הַקֹּדֶשׁ וָמֵתוּ</q>", דהיינו בשעת כיסוי הכלים. ועל כן הכהנים הוזהרו לכסות היטב את הכלים קודם בואם של נושאיהם, שמא יראו משהו ממנו ויתחייבו מיתה. 
<br /> 
<p>בתנ"ך מצאנו עדות לאסון גדול שהתרחש כתוצאה ממעשה כזה. בעת שארון ה' חזר משדה פלשתים בואכה בית שמש (שמ"א, ו). תגובתם הטבעית של אנשי בית שמש הייתה "וישמחו לראות" (יג), אולם בסופו של דבר נענשו על ראיה זו: 
<a class='psuq' href="../../../tnk1/prqim/t08a06.htm#19">שמואל א ו19</a>: "<q class="psuq">וַיַּךְ בְּאַנְשֵׁי בֵית שֶׁמֶשׁ כִּי רָאוּ בַּאֲרוֹן ה'</q>". הם הוכו  משום שראיה זו אינה לכבודו של הארון. לעומתם,  אצילי בני ישראל לא נפגעו. ה' כיבד אותם, ע"י הופעתו בפניהם בשעת כריתת הברית, ולא פגע בהם.
<br /> 
<h2>אבן עזרא</h2> 
<p>אומר אבן עזרא: הופעת ה' היה במראה הנבואה, השם לא שלח ידו בהם, כלומר הם לא ניזוקו, ועל כן "ויאכלו וישתו" בשמחה ובטוב לבב. 
<p> אבן עזרא מביא גם את פירושו של 
<span style="font-weight: bold;">רבי יהודה הלוי</span>, כי "ויאכלו וישתו" הודגש לפחיתות ערכם, מול ערכו של משה רבנו. משה ישב בהר ארבעים יום ולא אכל, אולם הזקנים על אף, שראו גילוי שכינה, נאלצו לאכול ולשתות כדי להתקיים ולחיות. דבר זה בא לציין את ההבדל בינם לבין משה רבנו, למרות השגתם הגדולה.
<br /> 
<h2>הרמב"ן</h2> 
<p>מפרש כוונה של תורה בהדגשת "אצילי", להדגיש עליונותם הרוחנית של הזקנים כנציגי בני ישראל. הם היו ראויים למחזה הגדול, ולכן "לא שלח ידו" לפרוץ בהם פרץ. עם גמר המחזה, אכלו שְׁלָמִים לפני אלוקים לפני  ששובו לאוהליהם.
<br /> 
<h2>רש"י</h2> 
<p>לעומת המפרשים, שציינתי עד כה, רש"י  מפרש את המקרה בצורה שלילית. ה' לא שלח ידו לפרוץ בהם פרץ, כפי שהיו ראויים לכך בגלל התנהגותם  הבלתי נכונה. 
<br /> 
<p>"ויאכלו וישתו" &ndash; הם אכלו בגסות, תוך זלזול במעמד הנשגב. 
<br /> 
<p>הם נתחייבו מיתה על פגיעתם בכבוד אלוקים, אבל השם לא רצה להפריע לשמחת הברית, והמתין לנדב ואביהו עד יום חנוכת המשכן, ולזקנים עד 
<a class='psuq' href="../../../tnk1/prqim/t0411.htm#1">במדבר יא1</a>: "<q class="psuq">וַיְהִי הָעָם כְּמִתְאֹנְנִים... וַתִּבְעַר בָּם אֵשׁ ה' וַתֹּאכַל בִּקְצֵה הַמַּחֲנֶה</q>" כלומר בקצינים שבמחנה - באצילים שבמחנה.
<br /> 
<h2>הרמב"ם</h2>  
<p>בצורה דומה מפרש הרמב"ם בספר "המורה" חלק א' פרק ה'. לדבריו חטאו אצילי ישראל בעיונם המוטעה והשגתם הבלתי שלמה. הם לא רק ראו והשיגו את האלוקות, אלא ראו בחזיונם דמות פסולה לאלוקות. בראותם "ותחת רגליו כלבנת הספיר", כאילו ח"ו צורה גשמית לשכינה. על ידי ראיה והשגה גשמית זו התגשמו גם הם - "ויאכלו וישתו", לכן נתחייבו כליה, אבל הקב"ה המתין בעונשם לזמן מאוחר.
<br /> 
<p>יש הסבר נוסף לגבי הנאמר: "<q class="psuq">ואל אצילי בני ישראל לא שלח ידו</q>". 
<p>כשאדם מקבל שליחות נבואית, הוא צריך להיות בטוח שבאמת הקב"ה מדבר אליו.  לדוגמא אצל ירמיהו: 
<a class='psuq' href="../../../tnk1/prqim/t1101.htm#9">ירמיהו א9</a>: "<q class="psuq">וַיִּשְׁלַח ה' אֶת יָדוֹ, וַיַּגַּע עַל פִּי...</q> 
<q class="psuq"></q>"
 וכו'. 
<br /> 
<p>לפי מושגי התגלות האלוקים כאן, כל מי שעלה להר היה ראוי לקבל שליחות נבואית.ההתגלות של ה' לפני הזקנים הייתה מאפשרת להם לטעון אחר ירידתם מהר סיני, שהם קיבלו שליחות נבואית מאת ה'. ה' רצה למנוע מראש שמישהו מהשבעים ושלושה יופיעו אחר כך כנביא ויטען, שקיבל מה' תורה ומצוות שונות מאלה שנתן ה' למשה. כדי למנוע סכנה זו מודיעה התורה בתיאורה "ואל אצילי בני ישראל לא שלח ה' את ידו". הקב"ה לא אפשר  להם למסור כל נבואה, בניגוד למה שנאמר אצל ירמיהו: וישלח ה' את ידו,ויגע על פי" בעקבות שליחת יד זו הוא התנבא.
<p> 
<h2>לסיכום</h2> 
<p>ישנן דעות לכאן ולכאן יש שמפרשים את כל האירוע כדבר חיובי שקרה לעם ישראל, ויש מפרשים כדבר שלילי שקרה לעם ישראל.
<br /> 
<p>בכל מצב, מה שנאמר "<q class="psuq">לא יראני האדם וחי</q>" נאמר אחרי חטא העגל, ולכן בעת עלייתם של אצילי בני ישראל  על ההר הם עדיין היו זכאים בראיית בקב"ה.
<br /> 
<h2>נכתב ונערך</h2> 
<p>ע"י אברהם מדי
<br />גרושקביץ 42
<br />קריית מוצקין
<p> 
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

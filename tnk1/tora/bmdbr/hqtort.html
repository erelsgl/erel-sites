<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>הקטורת שעצרה את המגפה</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/tora/bmdbr/hqtort.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/tora/bmdbr/hqtort.html" />
<meta name='tvnit' content="" />
<link rel='canonical' href='https://tora.us.fm/tnk1/tora/bmdbr/hqtort.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_tora_bmdbr_hqtort' class='dywn1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/dmut/index.html'>דמויות תנכיות</a>&gt;<a href='../../../tnk1/dmut/dmut/263.html'>אהרן</a>&gt;<a href='../../../tnk1/dmut/zug/ahrn_mjh.html'>אהרן - משה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/why.html'>מניעים</a>&gt;<a href='../../../tnk1/sig/mnieim1.html'>מניע של פעולה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/1israel.html'>ה' ועם ישראל</a>&gt;<a href='../../../tnk1/msr/cdqysrel.html'>צדק ישראל</a>&gt;</div>

</div>
<!--NiwutElyon1-->
<h1 id='h1'>הקטורת שעצרה את המגפה</h1>
<div id='idfields'>
<p>קוד: ביאור:במדבר יז11 בתנ"ך</p>
<p>סוג: דיון1</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>
<a data-cke-saved-href="/tnk1/prqim/t0417.htm#11" href="/tnk1/prqim/t0417.htm#11" class="psuq">במדבר יז11</a>: "<q class="psuq">וַיֹּאמֶר מֹשֶׁה אֶל אַהֲרֹן 'קַח אֶת הַמַּחְתָּה, וְתֶן עָלֶיהָ אֵשׁ מֵעַל הַמִּזְבֵּחַ, וְשִׂים קְטֹרֶת; וְהוֹלֵךְ מְהֵרָה אֶל הָעֵדָה, וְכַפֵּר עֲלֵיהֶם; כִּי יָצָא הַקֶּצֶף מִלִּפְנֵי ה', הֵחֵל הַנָּגֶף!'</q>"</p> 
<p>בסוף 
<a data-cke-saved-href="/tnk1/tora/bmdbr/prjt_qorx_2.html" href="/tnk1/tora/bmdbr/prjt_qorx_2.html">היום השני של פרשת קורח</a>, 250 הנשיאים בעדת קורח הקטירו קטורת, וכתוצאה מכך - נשרפו באש. לאחר מכן 
<a data-cke-saved-href="/tnk1/tora/bmdbr/bm-17-06.html" href="/tnk1/tora/bmdbr/bm-17-06.html">התלוננו כל בני ישראל על משה ואהרן</a>, וכתוצאה מתלונה זו התחילה מגפה שכמעט וכילתה את כל עם ישראל (במדבר יז 9-10).&nbsp; אולם המגפה נעצרה בזכות מעשה-גבורה של אהרן: הוא לקח מחתה, שם עליה אש וקטורת, רץ לתוך העדה וכיפר בעדם.</p> 
<p>הסיפור הזה תמוה ביותר: איך ידעו משה ואהרון שהקטורת תעצור את המגיפה? אמנם, מצאנו במקומות רבים בתורה שמשה עשה ניסים ונפלאות, אבל בכל המקומות האלה - או שהוא קיבל ציווי מפורש מה' לעשות מעשה שיגרום לנס, או שהוא התפלל אל ה' וביקש ממנו שיעשה נס. וכאן משה לא מקבל ציווי וגם לא מתפלל, אלא אומר לאהרון - על-דעת עצמו - שיקטיר קטורת. והדבר הכי מפתיע הוא, שזה עובד - והמגיפה אכן נעצרת!&nbsp;&nbsp;&nbsp; הנה כמה תשובות.</p> 
<p>1. ע"פ חכמי התלמוד (<a data-cke-saved-href="/tnk1/messages/tora_bmdbr_hqtort_0.html" href="/tnk1/messages/tora_bmdbr_hqtort_0.html">שבת פט.</a>, הובא גם ברש"י), משה למד את הסוד הזה, שהקטורת עוצרת מגיפות, ממלאך-המוות. הם לא מביאים ראיה לדבריהם, פרט לראיה על דרך השלילה - "<q class="mfrj">אי לאו דאמר ליה - מי הוה ידע?</q>".</p> 
<p>רש"י ועוד מפרשים שמו לב למסר החינוכי שיש בכך שהקטורת עוצרת את המגיפה: "<q class="mfrj">לפי שהיו ישראל מליזין ומרננים אחר הקטורת לומר סם המוות הוא... אמר הקב"ה תראו שעוצר מגיפה הוא והחטא הוא הממית</q>". אבל זה עדיין לא מסביר איך משה ידע מראש שהקטורת תעצור את המגיפה.</p> 
<p>2. 
<strong>הקרבה עצמית</strong>. 250 הנשיאים בעדת קורח נשרפו באש כי הקטירו קטורת בלי ציווי, בדיוק כמו נדב ואביהוא בני אהרן 
<small class="small">(ויקרא י1)</small>.&nbsp;&nbsp; טענתם של בני-ישראל, 
<a data-cke-saved-href="/tnk1/prqim/t0417.htm#6" href="/tnk1/prqim/t0417.htm#6" class="psuq">במדבר יז6</a>: "<q class="psuq">&#64302;&#64330;ֶם הֲמִ&#64330;ֶם אֶת עַם ה'</q>" (<a data-cke-saved-href="/tnk1/tora/bmdbr/bm-17-06.html" href="/tnk1/tora/bmdbr/bm-17-06.html">פירוט</a>), מראה, שהם לא האמינו שהנשיאים נשרפו בגלל שהקטירו קטורת בלי ציווי; הם חשבו שמשה ואהרון עשו משהו שגרם למותם של הנשיאים, אולי שמו אבק שריפה בקטורת שלהם; הם עדיין חשבו ש"<q class="psuq">כל העדה כולם קדושים</q>", לכולם מותר להקטיר קטורת ולכולם מותר להיות כהנים.&nbsp; בדברים האלה בני-ישראל הביעו הזדהות עם הנשיאים, ולכן גם הם היו ראויים למות - בדיוק כמו קורח ועדתו. וזו הסיבה שהתחילה המגיפה בעם.&nbsp;&nbsp; ברגע זה אהרון רץ אל תוך העם והקטיר קטורת. אבל כפי שאמרנו קודם, ה' לא ציווה על אהרון באותו רגע להקטיר קטורת: "<q class="mfrj">שהיה חוץ לזמנו וחוץ למקומו...</q>" 
<small class="small">(אור החיים על פסוק 12)</small>. ולכן, למעשה, אהרון הקטיר קטורת בלי ציווי מפורש מה' - הוא עשה בדיוק אותה עבירה שעשו הנשיאים! למעשה, לא אהרן עשה את העבירה אלא משה רבנו, שאמר לו "<q class="psuq">קח את המחתה ותן עליה אש מעל המזבח ושים קטורת</q>" למרות שה' לא ציווה עליו.&nbsp;&nbsp; המעשה הזה של&nbsp;משה כביכול העמיד את ה' ית' ב"דילמה": אם הוא הורג את בני-ישראל בגלל שהם מזדהים עם הנשיאים - הוא צריך להרוג גם את משה, כי גם&nbsp;הוא מזדהה עם הנשיאים. ואם ה' לא רוצה להרוג את&nbsp;משה - הוא כביכול "חייב" להפסיק את המגיפה!&nbsp;</p> 
<p>דוגמה נוספת לרעיון ניתן למצוא ב 
<a data-cke-saved-href="/tnk1/prqim/t0119.htm#22" href="/tnk1/prqim/t0119.htm#22" class="psuq">בראשית יט22</a>: "<q class="psuq">מַהֵר הִ&#64318;ָלֵט &#64298;ָ&#64318;ָה, &#64315;ִי לֹא א&#64309;כַל לַעֲ&#64299;&#64331;ת &#64307;ָבָר עַד &#64305;ֹאֲךָ &#64298;ָ&#64318;ָה</q>" (<a data-cke-saved-href="http://he.wikisource.org/wiki/ביאור:בראשית_יט_כב" href="http://he.wikisource.org/wiki/ביאור:בראשית_יט_כב">פירוט</a>).&nbsp;&nbsp; המלאך אמר ללוט: כל עוד אתה לא במקום בטוח - אני לא יכול להשמיד את העיר. ראו עוד ב 
<a data-cke-saved-href="/tnk1/prqim/t09a17.htm#18" href="/tnk1/prqim/t09a17.htm#18" class="psuq">מלכים א יז18</a>: "<q class="psuq">וַ&#64330;ֹאמֶר אֶל אֵלִ&#64313;ָה&#64309; 'מַה &#64316;ִי וָלָךְ אִי&#64298; הָאֱלֹהִים? &#64305;ָאתָ אֵלַי 
<strong>לְהַזְ&#64315;ִיר אֶת עוני</strong>  &#64309;לְהָמִית אֶת &#64305;ְנִי</q>" (<a data-cke-saved-href="/tnk1/nvir/mlkima/awon.html" href="/tnk1/nvir/mlkima/awon.html">פירוט</a>).</p> 
<p>זו לא הפעם הראשונה שמשה משתמש באמצעים כאלה. כבר בחטא-העגל אמר משה אל ה',&nbsp;&nbsp; 
<a data-cke-saved-href="/tnk1/prqim/t0232.htm#32" href="/tnk1/prqim/t0232.htm#32" class="psuq">שמות לב32</a>: "<q class="psuq"><strong>וְעַ&#64330;ָה אִם &#64330;ִ&#64301;ָא</strong>  חַ&#64312;ָאתָם וְאִם &#64302;&#64285;ן מְחֵנִי נָא מִ&#64321;ִפְרְךָ אֲ&#64298;ֶר &#64315;ָתָבְ&#64330;ָ</q>" (<a data-cke-saved-href="http://he.wikisource.org/wiki/ביאור:שמות_לב_לב" href="http://he.wikisource.org/wiki/ביאור:שמות_לב_לב">פירוט</a>).&nbsp;&nbsp; כלומר: אם אתה לא סולח לבנ"י על חטאתם - מחק אותי מספר החיים - תהרוג אותי 
<small class="small">(ראו רשב"ם, רמב"ן ועוד)</small>.&nbsp;&nbsp; גם במקרה שלנו קרה דבר דומה: במעשה שעשה&nbsp;משה הוא בעצם אמר כלפי ה': "אם אתה לא מפסיק את המגיפה - תצטרך להרוג גם אותי, כי אני מזדהה איתם".&nbsp;&nbsp; בזכות ההקרבה העצמית הזאת של&nbsp;משה ואהרן - נעצרה המגיפה.</p> 
<p>3. 
<strong>שינוי היחס לאהרן</strong>.&nbsp; כשעמלק תקף את עם ישראל במדבר, הם הצליחו לנצח באופן ניסי, 
<a data-cke-saved-href="/tnk1/prqim/t0217.htm#11" href="/tnk1/prqim/t0217.htm#11" class="psuq">שמות יז11</a>: "<q class="psuq">וְהָיָה &#64315;ַאֲ&#64298;ֶר יָרִים מֹ&#64298;ֶה יָד&#64331; וְגָבַר &#64285;&#64299;ְרָאֵל</q>".&nbsp; שם הפירוש המקובל הוא, שכאשר בני ישראל ראו את ידיו של משה מורמות כלפי מעלה – התחזקה בהם האמונה בה' ובזכות זה הם התגברו. יותר מזה: הסיבה למלחמת עמלק היתה שבנ"י לא האמינו בה' ואמרו,&nbsp; 
<a data-cke-saved-href="/tnk1/prqim/t0217.htm#7" href="/tnk1/prqim/t0217.htm#7" class="psuq">שמות יז7</a>: "<q class="psuq">הֲיֵ&#64298; ה' &#64305;ְקִרְ&#64305;ֵנ&#64309; אִם &#64303;&#64285;ן?!</q>" (<a data-cke-saved-href="/tnk1/tora/jmot/jm-17-0107.html" href="/tnk1/tora/jmot/jm-17-0107.html">פירוט</a>).&nbsp; ולכן כאשר בנ"י האמינו בה' הם תיקנו את החטא שגרם למלחמה ולכן הצליחו לנצח בה.</p> 
<p>נחזור לפרשה שלנו. בפרשה שלנו הסיבה למגיפה היתה שבנ"י אמרו,&nbsp; 
<a data-cke-saved-href="/tnk1/prqim/t0417.htm#6" href="/tnk1/prqim/t0417.htm#6" class="psuq">במדבר יז6</a>: "<q class="psuq">&#64302;&#64330;ֶם הֲמִ&#64330;ֶם אֶת עַם ה'</q>" (<a data-cke-saved-href="/tnk1/tora/bmdbr/bm-17-06.html" href="/tnk1/tora/bmdbr/bm-17-06.html">פירוט</a>). בפרט, הם חשדו באהרן, שכשהוא הקטיר את הקטורת הוא גרם בזה למותם של 250 הנשיאים. משה קיווה, שכאשר בני ישראל יראו את אהרן רץ לתוך המגפה עם הקטורת - הם ישנו את היחס אליו; הם יגידו 'איזה גיבור אהרן! הוא מוכן לרוץ לתוך המגפה ולהקטיר קטורת רק כדי להציל אותנו!' בכך הם יתקנו את החטא שגרם למגפה, והמגפה תיעצר.</p> 
<p>4. משה למד את זה מהפרשה שנאמרה לו,&nbsp; 
<a data-cke-saved-href="/tnk1/prqim/t0316.htm#1" href="/tnk1/prqim/t0316.htm#1" class="psuq">ויקרא טז1</a>: "<q class="psuq">&#64302;חֲרֵי מ&#64331;ת &#64298;ְנֵי &#64305;ְנֵי &#64302;הֲרֹן, &#64305;ְקָרְבָתָם לִפְנֵי ה' וַ&#64313;ָמֻת&#64309;</q>".&nbsp;&nbsp; באותה פרשה נאמר לו,&nbsp;&nbsp; 
<a data-cke-saved-href="/tnk1/prqim/t0316.htm#13" href="/tnk1/prqim/t0316.htm#13" class="psuq">ויקרא טז13</a>: "<q class="psuq">וְנָתַן אֶת הַ&#64327;ְטֹרֶת עַל הָאֵ&#64298; לִפְנֵי ה'... וְלֹא יָמ&#64309;ת</q>" (<a data-cke-saved-href="/tnk1/sikum.php?sfr=03&amp;prq=16&amp;psuq=13&amp;utf8=1&amp;find=1" href="/tnk1/sikum.php?sfr=03&amp;prq=16&amp;psuq=13&amp;utf8=1&amp;find=1">סיכום</a>):&nbsp; אהרן צריך להקטיר קטורת לפני ה', כדי שלא ימות כמו שמתו בניו. גם בלי להבין איך בדיוק הקטורת 'עובדת', ניתן ללמוד מכאן שהקטורת מונעת מוות 
<small class="small"> (ע"פ סיגליה)</small>.</p> 
<p>5. ייתכן שמה שעצר את המגפה הוא לא הקטורת אלא דווקא 
<strong>המחתה</strong>! המחתה היתה עשויה מנחושת,&nbsp; 
<a data-cke-saved-href="/tnk1/prqim/t0417.htm#4" href="/tnk1/prqim/t0417.htm#4" class="psuq">במדבר יז4</a>: "<q class="psuq">וַ&#64313;ִ&#64327;ַח אֶלְעָזָר הַ&#64315;ֹהֵן אֵת מַחְ&#64330;&#64331;ת 
<strong>הַ&#64320;ְחֹ&#64298;ֶת</strong>  אֲ&#64298;ֶר הִקְרִיב&#64309; הַ&#64301;ְרֻפִים, וַיְרַ&#64327;ְע&#64309;ם צִ&#64324;&#64309;י לַ&#64318;ִזְ&#64305;ֵחַ</q>".&nbsp; לנחושת ישנן 
<a data-cke-saved-href="https://en.wikipedia.org/wiki/Antimicrobial_properties_of_copper" href="https://en.wikipedia.org/wiki/Antimicrobial_properties_of_copper">תכונות אנטי-מיקרוביאליות מוכחות</a>. שריפת קטורת על-גבי נחושת היא אמצעי חיטוי חריף. כשבני-ישראל שאפו את אדי הנחושת, הם השמידו את החיידקים או הנגיפים שגרמו למגפה  
<small class="small">(ע"פ שמואל שפרלינג)</small>.
<br /></p> 
<p>אמנם, במינון גבוה 
<a data-cke-saved-href="https://en.wikipedia.org/wiki/Copper_toxicity" href="https://en.wikipedia.org/wiki/Copper_toxicity">הנחושת עלולה להיות רעילה</a>, ואולי זו הסיבה שהקטירו גם עשבים מעל הקטורת - ייתכן שהעשבים ממתנים את הרעילות של הנחושת, ודבר זה דורש מחקר נוסף.
<br /></p> 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

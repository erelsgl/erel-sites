<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../../_script/klli.css' />
 <link rel='stylesheet' href='../../_themes/klli.css' />
 <link rel='canonical' href='http://tora.us.fm/tnk1/tora/bmdbr/bm-35-24.html' />
 <title>העברת השיפוט מיד הפרט ליד הציבור</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tnk1/tora/bmdbr/bm-35-24.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../index.html'>ראשי</a>&gt;<a href='../../msr/4mdina.html'>מדינה: מאמרים על נושאים ציבוריים, נושאים שנמצאים על סדר היום של מדינת ישראל</a>&gt;</div>
</div>
<!--NiwutElyon1-->
<h1 id='h1'>העברת השיפוט מיד הפרט ליד הציבור</h1>
<div id='idfields'>
<p>מאת: אראל</p>
</div>
<script type='text/javascript' src='../../../_script/vars.js'></script>
<script type='text/javascript'>kotrt()</script>
<div id='tokn'>
<p>
<a class="psuq" href="/tnk1/prqim/t0435.htm#24">במדבר לה24</a>: "
<q class="psuq">וְשָׁפְטוּ הָעֵדָה בֵּין הַמַּכֶּה וּבֵין גֹּאֵל הַדָּם עַל הַמִּשְׁפָּטִים הָאֵלֶּה</q> "</p> 
<h2>הקבלות</h2> 
<p>לפני מתן תורה, דינים רבים היו מסורים בידי אנשים פרטיים.</p> 
<p>א. במקרה של רצח, גואל-הדם היה אחראי להרוג את הרוצח.</p> 
<p>ב. במקרה של ניאוף, האב או החותן היה אחראי להרוג אישה שזינתה (ע' פרשת יהודה ותמר: "..ויאמר יהודה 'הוציאוה ותישרף'", וכפי שמקובל עד היום אצל שכנינו),</p> 
<p>ג. והנושה היה אחראי לגבות את חובו בכל האמצעים שלרשותו ("בחוץ תעמוד..").</p> 
<p>
<br / />חיסרון של מצב זו הוא, שאנשים פרטיים עלולים לטעות - גואל הדם עלול לטעות ולהרוג אדם חף מפשע או שוגג; החותן עלול להרוג אישה חפה מפשע; הנושה עלול להשתמש באמצעים חמורים מדיי לגביית החוב.</p> 
<p>בכל הנוגע לדיני נפשות, הטעות בלתי ניתנת לתיקון, ולכן התורה הוציאה את דיני הנפשות מידי האנשים הפרטיים ומסרה אותם לציבור - לזקנים ולשופטים שהוא ממנה:</p> 
<p>א. בעניין רצח (במדבר לה 24-25): "ושׁפטו העדה בין המכה ובין גאל הדם על המשׁפטים האלה. והצילו העדה את-הרצח מיד גאל הדם, והשׁיבו אתו העדה אל-עיר מקלטו אשׁר-נס שׁמה...". ה"עדה", כמובן, לא צריכה להיות חותמת-גומי ולמסור את הנאשם ביד גואל הדם; אם הרצח נעשה בשוגג, העדה צריכה להגן על הנאשם ולשלוח אותו לעיר-מקלט - הכל לפי הנסיבות. עיקר החידוש של הפרשה הוא, שצריך להביא את הרוצח לפני העדה, ולא להסתפק במשפט הפרטי.</p> 
<p>ב. בעניין זנות (דברים כב 13-21): "כִּי-יִקַּח אִישׁ, אִשָּׁה... וְשָׂם לָהּ עֲלִילֹת דְּבָרִים... וְאָמַר... 'וְלֹא-מָצָאתִי לָהּ בְּתוּלִים'...וְלָקַח אֲבִי הַנַּעֲרָ, וְאִמָּהּ; וְהוֹצִיאוּ אֶת-בְּתוּלֵי הַנַּעֲרָ, אֶל-זִקְנֵי הָעִיר--הַשָּׁעְרָה... וּפָרְשׂוּ, הַשִּׂמְלָה, לִפְנֵי, זִקְנֵי הָעִיר... וְלָקְחוּ זִקְנֵי הָעִיר-הַהִוא, אֶת-הָאִישׁ; וְיִסְּרוּ, אֹתוֹ... וְאִם-אֱמֶת הָיָה, הַדָּבָר הַזֶּה: לֹא-נִמְצְאוּ בְתוּלִים, לַנַּעֲרָ. וְהוֹצִיאוּ אֶת-הַנַּעֲרָ אֶל-פֶּתַח בֵּית-אָבִיהָ, וּסְקָלוּהָ אַנְשֵׁי עִירָהּ בָּאֲבָנִים וָמֵתָה..." - כל מי שלמד פרק ראשון במסכת כתובות מבין מייד, שהפרשה הזאת היא דוגמה בלבד. יש המון סוגים שונים של טענות שהבעל יכול לטעון ושהאישה יכולה לטעון להגנתה, כל טענה יש לבדוק לגופה; מובן שהשמלה אינה ראיה מכרעת, וכן מובן שלא כל אישה שאיבדה את בתוליה דינה מוות; הפרשה לא באה ללמד את השופטים איך לשפוט, לשם כך יש תורה שבעל-פה (וכבר חז"ל אמרו שהשמלה היא רק משל - "מבררים הדברים כשמלה"). התורה שבכתב נועדה לכלל הציבור, ומטרתה ללמד שיש להביא את הדין אל הזקנים: הבעל לא צריך להרוג את אשתו אם הוא מגלה שאינה בתולה, וגם האב לא צריך להרוג את הבעל אם הוא מגלה שהוציא שם רע על בתו (כפי שמקובל אצל שכנינו), אלא הם צריכים להביא את הפרשה לפני הזקנים, והזקנים יחליטו לפי הכללים שקיבלו במסורת.</p> 
<p>כך אפשר להבין גם את דין "בן סורר ומורה". גם כאן יש מקרים רבים ותנאים רבים שצריך להתייחס אליהם לפני שפוסקים את דינו של הבן למיתה, ומאחר שהתורה אינה מתייחסת לכל התנאים האלה, סביר להניח שפרשת "בן סורר ומורה" היא רק דוגמה, ועיקר מטרתה היא ללמד שלהורים אסור להוציא את בנם להורג בעצמם; מותר להם לייסר אותו, אך אם הוא עדיין לא שומע אליהם - הם צריכים להביא אותו אל הזקנים, והזקנים יחליטו מה לעשות בו, לפי הכללים שנמסרו להם במסורת; ייתכן שהם יחליטו להוציאו להורג, וייתכן שלא. הפרשה לא נועדה לשופטים, אלא להורים.</p> 
<p>בין אם היה "בן סורר ומורה" ובין אם לא היה (ויש דעות שונות בנושא), לפרשה יש משמעות מעשית רבה עבור ההורים.</p> 
<p>ג. גם בעניין גביית החוב, הנושה עלול לעשות טעויות ולהשתמש באמצעים חמורים מדיי לגביית החוב, אך בנושא זה בדרך-כלל הטעויות ניתנות לתיקון, ולכן התורה לא הפקיעה לגמרי את גביית החוב מידי הנושה, הנושה בדרך-כלל רשאי לגבות את החוב בעצמו ואינו חייב לטרוח ולפנות לבית-דין, אך אז חלות עליו מגבלות מסויימות שאינן חלות על בית-הדין (למשל, אסור לו לקחת את טליתו של הלווה מעליו בשוק). גם כאן ההנחה היסודית היא, שבית הדין יהיה פחות אכזרי מהנושה כי זה לא הכסף שלו, ולכן אפשר להטיל עליהם פחות מגבלות.</p> 
<p>אולם, פעם ב-7 שנים, התורה קובעת שכל החובות שזמן פירעונם עבר ועדיין לא נגבו - "נשמטים". אין הכוונה שהם נמחקים לגמרי, אלא שהם נשמטים מידיו של הנושה - הנושה כבר לא רשאי לגבות אותם בעצמו (וכפי שדרשו חז"ל, מהפסוק "לא ייגוש את רעהו ואת אחיו", שהאיסור אינו חל על בית-דין). אם עברה שנת השמיטה והלווה עדיין לא הצליח להחזיר את החוב - הציבור צריך להגן עליו מידיו של הנושה, לשחרר אותו מאימת הגבייה הפרטית, ולא לאפשר לנושה לנגוש את אחיו (לכן נאמר בגוף שלישי "לא ייגוש את רעהו ואת אחיו" - ע' http://www.tora.us.fm/tnk1/tora/dvrim/guf.html ).</p> 
<p>הציבור רשאי לגבות את החוב ולהחזיר אותו לנושה, אך עליו לשפוט בצדק - לבדוק האם החייב באמת יכול לשלם את החוב, להשאיר לו מספיק רכוש כך שיוכל להתפרנס ("לא יחבול רחיים ורכב"), להגן על בני משפחתו וכו'.</p> 
<p>לפי זה, תקנת הפרוזבול של הלל היא הרבה פחות "תחמנית" ממה שנראה במבט ראשון. הלל, שהיה הנשיא של בית הדין העליון, בסה"כ קבע, שבית הדין מתחייב מראש לגבות כל חוב שיובא לפניו לפני השמיטה.</p> 
<p>אמנם, בתקנת הפרוזבול יש עלבון לדיינים, כי התקנה למעשה שוללת מהם את שיקול הדעת, הם מתחייבים מראש לפסוק לטובת צד מסויים. לכן, ראוי לנסות ולבטל תקנה זו, כפי שאמר שמואל.</p> 
<p>אולם, בכל מקרה, מצוות שמיטת חובות לא נעקרה ממקומה - החוב עדיין נשמט מידי המלווה ועובר לידי בית הדין, ויש לכך חשיבות מעשית רבה ולא רק "על הנייר". כל אדם שלקח הלוואה בשוק האפור יגיד לכם, שיש הבדל גדול בין גובֶה פרטי לבין בית המשפט; קל וחומר בימיהם, כאשר בית המשפט נהג לפי דיני התורה, המתחשבים יותר בלווה.</p> 
<p>---</p> 
<p>ומשהגענו לכאן, אולי אפשר להציע רעיון חדש בנושא הריבית - לתת מעמד מיוחד לבתי המשפט: לקבוע, שבכל הלוואה, רק בית המשפט מוסמך לקבוע את גובה הריבית שתשולם בסוף; בית המשפט יתחשב ברווחים שהרוויח הלווה, בהפסדים של המלווה, וכן בגורמים נוספים שיוגדרו בחוק. כפי שסיפר עו"ד ממללא באשכול זה: http://hydepark.hevre.co.il/hydepark/topic.asp?whichpage=2&amp;topic_id=1600916, זה ממילא מה שקורה בשטח בדרך-כלל כאשר הלווה פושט רגל, וגם לפעמים כשלא; אם כך, ראוי להגדיר במדוייק בחוק, מהם השיקולים שבית המשפט צריך להתחשב בהם כשהוא בא לקבוע את גובה הריבית, וכך לוודא שכל העסקאות יתנהלו בצדק, ואף לווה לא יהיה משועבד לריבית שנקבעה באופן שרירותי ע"י המלווה.</p> 
<p>לפי ההצעה שלי, כל מי שלקח הלוואה לצריכה, יוכל ללכת לבית משפט ולפטור את עצמו מתשלום ריבית משום שהוא לא הרוויח; התוצאה המיידית תהיה, שהבנקים לא יתנו יותר הלוואות לצריכה; אנשים יצטרכו לחיות ממה שיש (או מגמ"ח); רמת החיים שלהם תרד, אך הם לא ייכנסו לחובות שהולכים ותופחים.</p>  
<p>ראו עוד 
<a href="/axrimpl/hydepark/1612576_1.html">העברת השיפוט מידי הפרט לידי הציבור / פורום "עצור כאן חושבים" 10/10/2005</a>.</p> 
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

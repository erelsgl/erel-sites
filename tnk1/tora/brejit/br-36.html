<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../../_script/klli.css' />
 <link rel='stylesheet' href='../../_themes/klli.css' />
 <link rel='canonical' href='http://tora.us.fm/tnk1/tora/brejit/br-36.html' />
 <title>מבנה בראשית לו</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tnk1/tora/brejit/br-36.html' />
 <meta name='tvnit' content='' />
</head>
<body lang='he' class='mamr'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../index.html'>ראשי</a>&gt;<a href='../../prqim/t0136.htm'>בראשית לו</a>&gt;</div>
</div>
<!--NiwutElyon1-->
<h1 id='h1'>מבנה בראשית לו</h1>
<div id='idfields'>
<p>מאת: אראל</p>
</div>
<script type='text/javascript' src='../../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 09:56:17&nbsp;&nbsp;24.04.2015, כתוספת/תגובה ל: <a href='../../prqim/t0136.htm'>בראשית לו</a></p>
<div id='tokn'>
<p>בספר בראשית, פרק לו מתאר את תולדות 
<strong>בני עשו</strong>  (הוא 
<strong>אדום</strong> ) ואת תולדות 
<strong>בני שעיר</strong> . שתי משפחות אלה התחרו ביניהן על השליטה ב
<strong>הר שעיר</strong>  - שנקרא אחר-כך 
<strong>הר עשו</strong>  (או 
<strong>אדום</strong> ).</p> 
<h2>
<strong>פסוקים 1-8</strong> : תולדות עשו בארץ כנען</h2> 
<p>"
<q class="psuq">וְאֵלֶּה תֹּלְדוֹת עֵשָׂו הוּא אֱדוֹם</q> " (1). עשו לקח שלוש נשים, משלושה שבטים שונים שהיו בארץ כנען באותו זמן: עדה - מבנות חֵת הכנעני, בשמת - מבנות ישמעֵאל בן אברהם, ואהליבמה -
 מהשבט החִוִּי (2-3). בנישואין אלה יצר עשו יצר קשרים עם אותם שבטים. שמה של אהליבמה נזכר בהמשך כבת שבט החֹרִי; לפיכך יש מפרשים שהחֹרִי והחִוִּי הם אותו שבט, שישב באותו זמן בהר שעיר. כך קיבל עשו דריסת-רגל בהר שעיר.</p> 
<p>שלוש נשיו ילדו לו חמישה ילדים בארץ כנען (4-5), אולם כשיעקב חזר מחרן לארץ כנען, ראה עשו שהארץ לא נושאת את שניהם יחד, ולכן העביר את כל רכושו אל הר שעיר (6-7) - ארצו של חמיו צבעון. מכאן והלאה, "
<q class="psuq">וַיֵּשֶׁב עֵשָׂו בְּהַר שֵׂעִיר; עֵשָׂו הוּא אֱדוֹם</q> " (8).</p> 
<h2>
<strong>פסוקים 9-19</strong> : תולדות בני עשו בהר שעיר</h2> 
<p>"
<q class="psuq">וְאֵלֶּה תֹּלְדוֹת עֵשָׂו אֲבִי אֱדוֹם בְּהַר שֵׂעִיר</q> " (9). בני עשו לקחו נשים והולידו ילדים בהר שעיר (10-14. הכתוב מציין את שמה של אחת הנשים - תמנע (12) - שהיתה פילגש לאליפז בן עשו וילדה לו את עמלק (
<a href="/tnk1/messages/prqim_t0136_0.html" class="mamr dor1">פירוט</a>). אותה תמנע נזכרת בהמשך כצאצאית של שעיר החורי, ומכאן שאליפז המשיך את אביו ויצר קשרי נישואין עם בנות המקום.</p> 
<p>לאחר זמן מה, בני עשו התרבו ומינו על עצמם ארבעה-עשר 
<strong>אלופים</strong>  (15-18): כל אלוף ייצג את צאצאיו של אחד מהנכדים, והיה למעשה ראש המשפחה (אלוף = ראש). &#160;&#160; "
<q class="psuq">אֵלֶּה בְנֵי עֵשָׂו וְאֵלֶּה אַלּוּפֵיהֶם, הוּא אֱדוֹם</q> " (19).</p> 
<h2>
<strong>פסוקים 20-30</strong> : תולדות בני שעיר החרי</h2> 
<p>"
<q class="psuq">אֵלֶּה בְנֵי שֵׂעִיר הַחֹרִי יֹשְׁבֵי הָאָרֶץ</q> " (20): הזרקור עובר מבני 
<strong>עשו</strong>  אל בני 
<strong>שעיר</strong> . שעיר היה אדם מהעם 
<strong>החורי</strong>  (או החיווי), שהתיישב בהר והשתלט עליו וקרא לו על שמו. ההר נקרא כך כבר שני דורות קודם, במלחמת המלכים שהיתה בימי אברהם, 
<a class="psuq" href="/tnk1/prqim/t0114.htm#6">בראשית יד6</a>: "
<q class="psuq">וְאֶת הַחֹרִי 
<strong>&#64305;ְהַרְרָם</strong>  &#64299;ֵעִיר, עַד אֵיל &#64324;ָארָן אֲ&#64298;ֶר עַל הַ&#64318;ִדְ&#64305;ָר</q> " (
<a href="http://he.wikisource.org/wiki/%D7%91%D7%99%D7%90%D7%95%D7%A8:%D7%91%D7%A8%D7%90%D7%A9%D7%99%D7%AA_%D7%99%D7%93_%D7%95">פירוט</a>).&#160;&#160; המלכים היכו את החורי והחלישו אותו אבל לא השמידו אותו כליל, והם המשיכו לחיות בהר שעיר לצד בני עשו, ואף קיימו עמם קשרי נישואין (כפי שראינו קודם).</p> 
<p>לשעיר היו שבעה בנים (20-21) ומהם כמה נכדים (22-28). בדומה לבני עשו, גם בני שעיר מינו על עצמם שבעה 
<strong>אלופים</strong>  (29-30), כל אחד מהם ייצג את צאצאיו של אחד משבעת הבנים. "
<q class="psuq">אֵלֶּה אַלּוּפֵי הַחֹרִי לְאַלֻּפֵיהֶם בְּאֶרֶץ שֵׂעִיר</q> " (30).</p> 
<h2>
<strong>פסוקים 31-43</strong> : מלכי אדום ואלופי אדום המאוחרים</h2> 
<p>"
<q class="psuq">וְאֵלֶּה הַמְּלָכִים אֲשֶׁר מָלְכוּ בְּאֶרֶץ אֱדוֹם לִפְנֵי מְלָךְ מֶלֶךְ לִבְנֵי יִשְׂרָאֵל</q> " (31): בשלב מסויים, החליטו בני אדום למנות על עצמם מלך. שמונה מלכים מלכו בארץ אדום עד שמשה עלה למלוכה בישראל (31-39). לא מסופר מה הסיבה לשינוי; ייתכן שבני עשו, כמו בני ישראל אחריהם, סבלו מבעיות בטחוניות, אולי סכסוכים עם שכניהם בני שעיר, ולכן החליטו לאחד את כל השבטים תחת הנהגה של מלך אחד.</p> 
<p>במקביל למלך, עדיין היו אלופים, "
<q class="psuq">וְאֵלֶּה שְׁמוֹת אַלּוּפֵי עֵשָׂו לְמִשְׁפְּחֹתָם לִמְקֹמֹתָם בִּשְׁמֹתָם</q> " (40) ... "
<q class="psuq">אֵלֶּה אַלּוּפֵי אֱדוֹם לְמֹשְׁבֹתָם בְּאֶרֶץ אֲחֻזָּתָם, הוּא עֵשָׂו אֲבִי אֱדוֹם</q> " (43); יש אומרים שהאלופים היו כפופים למלך, ויש אומרים שבני עשו התפצלו - הצפוניים היו תחת שלטון המלך (זה המלך שמנע מישראל לעבור דרכו - במדבר כ), והדרומיים נשארו תחת שלטון אלופים (והם נתנו לבני ישראל לעבור לצדם בשלום - דברים ב).</p> 
<p>אלופי שעיר כבר לא נזכרים שם. ייתכן שבתקופה המאוחרת יותר, המתוארת בפסוקנו, בני עשו כבר הצליחו להתגבר על החורים ולהשמידם (אולי בזכות המשטר המלוכני החזק יותר), כמו שנאמר ב
<a class="psuq" href="/tnk1/prqim/t0502.htm#12">דברים ב12</a>: "
<q class="psuq">
<strong>&#64309;בְ&#64299;ֵעִיר</strong> 
 יָ&#64298;ְב&#64309; הַחֹרִים לְפָנִים, &#64309;בְנֵי עֵ&#64299;ָו &#64285;ירָ&#64298;&#64309;ם וַ&#64313;ַ&#64298;ְמִיד&#64309;ם מִ&#64324;ְנֵיהֶם 
וַ&#64313;ֵ&#64298;ְב&#64309; &#64330;ַחְ&#64330;ָם &#64315;ַאֲ&#64298;ֶר עָ&#64299;ָה &#64285;&#64299;ְרָאֵל לְאֶרֶץ יְרֻ&#64300;ָת&#64331;, אֲ&#64298;ֶר נָתַן ה' לָהֶם</q> ".</p> 
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

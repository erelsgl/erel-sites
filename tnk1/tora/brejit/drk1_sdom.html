<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>דרך ה&#039; בפרשת סדום</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/tora/brejit/drk1_sdom.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/tora/brejit/drk1_sdom.html" />
<meta name='tvnit' content="" />
<link rel='canonical' href='http://tora.us.fm/tnk1/tora/brejit/drk1_sdom.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_tora_brejit_drk1_sdom' class='prfym2 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/kotrot.html'>נושאים וכותרות</a>&gt;<a href='../../../tnk1/kma/qjrim2/sdom.html'>הפיכת סדום</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/13.html'>לימדה תורה דרך ארץ</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/rayon.html'>מצוות לפי רעיון</a>&gt;<a href='../../../tryg/sug/rayon_1.html'>ה' והאדם</a>&gt;<a href='../../../tryg/sug/drk1.html'>דרכי ה'</a>&gt;<a href='../../../tnk1/kma/qjrim1/drk1.html'>ללכת בדרכי ה'</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/ecm_mqom.html'>מצוות לפי מקום</a>&gt;<a href='../../../tryg/sug/rayon_arc_yjral.html'>ארץ ישראל</a>&gt;<a href='../../../tryg/sug/erua_knysh_larc.html'>כניסה לארץ</a>&gt;<a href='../../../tryg/sug/mlxmh_bknenym.html'>מלחמה בכנענים</a>&gt;<a href='../../../tryg/sug/erua_mlxmh.html'>מלחמה</a>&gt;<a href='../../../tnk1/msr/4jlom.html'>שלום ומלחמה</a>&gt;<a href='../../../tnk1/msr/4musrmlxma.html'>מוסר מלחמה בימינו</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/cdq.html'>צדק וגמול</a>&gt;<a href='../../../tnk1/msr/cdqprtkll.html'>צדק פרט וכלל</a>&gt;</div>

</div>
<!--NiwutElyon1-->
<h1 id='h1'>דרך ה' בפרשת סדום</h1>
<div id='idfields'>
<p>קוד: ביאור:בראשית יח19 בתנ"ך</p>
<p>סוג: פרטים2</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>
במקומות רבים בתנ"ך נזכרת
<a href="/tnk1/kma/qjrim1/drk1.html">המצוה ללכת בדרכי ה'</a>. אחד המקורות שנועדו ללמד אותנו את דרך ה' הוא - דברי ה' לאברהם לפני השמדת סדום:</p> 
<p>
<a class="psuq" href="/tnk1/prqim/t0118.htm#21">בראשית יח17-21</a>: "<q class="psuq">וה' אָמָר 'הַמְכַסֶּה 
 אֲנִי מֵאַבְרָהָם אֲשֶׁר אֲנִי עֹשֶׂה? וְאַבְרָהָם הָיוֹ יִהְיֶה לְגוֹי
 גָּדוֹל וְעָצוּם וְנִבְרְכוּ בוֹ כֹּל גּוֹיֵי הָאָרֶץ.
 כִּי יְדַעְתִּיו לְמַעַן אֲשֶׁר יְצַוֶּה אֶת בָּנָיו וְאֶת בֵּיתוֹ 
אַחֲרָיו וְשָׁמְרוּ דֶּרֶךְ ה' לַעֲשׂוֹת צְדָקָה וּמִשְׁפָּט לְמַעַן
 הָבִיא ה' עַל אַבְרָהָם אֵת אֲשֶׁר דִּבֶּר עָלָיו. וַיֹּאמֶר ה' 
'זַעֲקַת סְדֹם וַעֲמֹרָה כִּי רָבָּה וְחַטָּאֶתָם כִּי כָבְדָה מְאֹד. 
אֵרֲדָה נָּא וְאֶרְאֶה הַכְּצַעֲקָתָהּ הַבָּאָה אֵלַי עָשׂוּ כָּלָה 
וְאִם לֹא אֵדָעָה'</q>"</p> 
<p>ה' משתף את אברהם בשיקולים שלו, כדי שילמד וילמד את צאצאיו לשמור את דרך ה'. מה ניתן ללמוד על דרך ה' מפרשה זו?
        
</p>  
<p>
   </p>        <ul>
<li>
מהמילים "<q class="psuq">ארדה נא ואראה</q>" (פסוק 21) "<q class="mfrj">למד לדיינים שלא יפסקו דיני נפשות אלא בראיה</q>" 
<small>(רש"י)</small>: ה' כמובן לא צריך "לרדת" כדי
לראות מה המצב בסדום; הסיבה שהוא בכל-זאת "יורד" היא, כדי ללמד את אברהם
וצאצאיו איך צריך לעשות משפט; כאשר מדובר בדיני נפשות, אסור לסמוך על
שמועות או על דעות קדומות; חייבים לרדת ולראות בעיניים מה המצב. זו אחת
מדרכי ה'.</li></ul>          
<p>
   </p>        <ul>
<li>
בהמשך (פסוקים 23-33) יש דיון בין ה'
לבין אברהם, שבו אברהם שואל את ה' שאלות לגבי הדרכים שלו, וה' עונה לו.
מדיון זה ניתן ללמוד, שאסור להשמיד צדיק עם רשע: אם יש בעיר 10 צדיקים או
יותר, עדיף אפילו להשאיר את העיר החוטאת על תלה, ובלבד שהצדיקים לא
ייפגעו: 
<a class="psuq" href="/tnk1/prqim/t0118.htm#32">בראשית יח32</a>: "<q class="psuq">וַיֹּאמֶר 'אַל נָא יִחַר לַאדֹנָי וַאֲדַבְּרָה אַךְ הַפַּעַם אוּלַי יִמָּצְאוּן שָׁם עֲשָׂרָה?' וַיֹּאמֶר 'לֹא אַשְׁחִית בַּעֲבוּר הָעֲשָׂרָה'</q>".</li>    
<li> גם זו אחת מדרכי ה'.<ul>
    
<li>קהילת רשע שסובלת בתוכה עשרה צדיקים, אינה רעה מספיק כדי שתגיע לה השחתה [דוד אקסלרוד].</li>          
</ul>  
</li></ul>         
<p>
   </p>        <ul>
<li>
בהמשך מסופר על המלאכים שה' שלח
לסדום, כדי לבדוק אם יש שם צדיקים. ממעשיו של לוט ניתן ללמוד, מהי ההגדרה
של "צדיק" שאותו צריך להציל: צדיק הוא אדם שמתנגד באופן פעיל ומעשי
לרשעותם של אנשי עירו; כמו לוט, שהסכים להכניס אורחים לביתו, בניגוד לחוק
המקובל בסדום.</li></ul>          
<p>
   </p>        <ul>
<li>
מבראשית יט5 ניתן ללמוד עד כמה מסוכנת היתה השליחות של המלאכים בסדום: "<q class="psuq">ויקראו אל
לוט ויאמרו לו    
'
איה האנשׁים אשׁר
באו אליך הלילה?
הוציאם אלינו ונדעה אתם!'</q>" מכאן ניתן אולי ללמוד, עד כמה
צריך להשקיע ולהתאמץ כדי לבדוק אם יש צדיקים בעיר - עד כדי שליחת שליחים
למצבים מסוכנים! גם זו אחת מדרכי ה'.</li></ul>          
<p>
   </p>        <ul>
<li>
בהמשך (פסוק 16) מסופר איך המלאכים הצילו את לוט: "<q class="psuq">ויתמהמה;
ויחזיקו האנשׁים בידו וביד    
-
אשׁתו וביד שׁתי בנתיו
<b>בחמלת ה' עליו</b>           ויצאהו וינחהו מחוץ לעיר</q>": גם לאחר שה' החליט להשמיד את
העיר (כי לא היו בה 10 צדיקים אלא רק 1) הוא דאג להציל את הצדיק היחיד
שנשאר, והשקיע מאמצים גדולים בכך. מכאן ניתן ללמוד עד כמה צריך להשקיע כדי
שלא לפגוע בצדיקים - גם אם יש צדיק אחד בעיר של חטאים, צריך להשקיע מאמצים
אדירים כדי להציל אותו. גם זו אחת מדרכי ה'.</li></ul>          
<p>
        
</p>  
<h2>
ניהול מלחמה בימינו</h2>          
<p>
לכל הדברים שלמדנו כאן, יש השלכות מרחיקות-לכת לגבי ניהול המלחמה בימינו:
        
</p>  
<p>
   </p>        <ul>
<li>
אסור לפעול לפי דעות קדומות ("כולם
אנטישמים") או לפי שמועות ("ידוע שכולם שם תומכים בארגוני טרור"). לפני
שמפגיזים עיר, חייבים להיכנס לשם כדי לראות בעיניים אם אכן כולם רשעים. גם
אם זה מסוכן להיכנס ולבדוק - צריך להסתכן!</li>      
<li>
אסור להשמיד צדיקים עם רשעים. אם
בעיר מסויימת יש 10 צדיקים או יותר, ואי-אפשר להציל את כולם, אסור להפגיז
את העיר; אם יש פחות מ-10 צדיקים, מותר להשמיד את העיר אך חייבים לפני-כן
להציל את כל הצדיקים. "צדיקים" בהקשר זה הם - אנשים שמתנגדים באופן פעיל
לרשעתם של אנשי העיר; מוסרים מידע שעוזר למנוע פעולות טרור, מנסים לשכנע
את בני משפחתם שלא יצטרפו לארגוני טרור, מונעים מטרוריסטים להיכנס לביתם
וכו'. צדיקים כאלה חייבים להציל.</li></ul>      
    
         
<p>
זו לא "סתם החמרה", לא "יפיות נפש" ולא "שמאלנות". זו מצוה מהתורה -
<a href="/tnk1/kma/qjrim1/drk1.html">והלכת בדרכיו</a>.
        
</p>  
<p>
        
</p>  
<h2>
שאיפה לעומת מציאות</h2>          
<p>
המצוה ללכת בדרכי ה' מציבה בפנינו
שאיפה גדולה - להתנהג כמו ה'. אך במציאות, לא תמיד אנחנו יכולים להתנהג
כך, כי אין לנו אותה יכולת - אין לנו מלאכים שיכולים להכות בסנוורים את
אויביהם וכד'. אם ננסה לשלוח שליחים שיחפשו צדיקים בכל עיר שאנחנו
נלחמים בה, השליחים עלולים למות, והרי גם השליחים צדיקים וגם להם לא מגיע
למות. לכן, התורה מקלה עלינו, ומאפשרת לנו לנהל את מלחמותינו בצורה יותר
אנושית.
        
</p>  
<p>
<span>ע"פ התורה,
<a href="/tnk1/tora/dvrim/ir.html">אין צורך לשפוט כל אדם ואדם בפני-עצמו; מותר לנהל מלחמות נגד ערים שלמות בבת-אחת</a>. לאחר שהצענו לעיר להשלים איתנו, העיר סירבה, ואנחנו כבשנו אותה - מותר לנו להרוג את כל האנשים שמסוגלים להילחם ("</span>          
<q class="psuq">
והכית את כל זכורה לפי חרב</q>"), ואין צורך לחשוש שאולי יש ביניהם גם צדיקים; ועל כך נאמר "אוי לרשע ואוי לשכנו" (ראו 
<a href="/tnk1/kma/hvdlim2/jkn.html">מתי ה' מעניש את שכניו של הרשע, ומתי ה' מציל את שכניו של הצדיק?</a>). עם זאת, במצב שבו נאלצנו להרוג אנשים שאינם רשעים, אין סיבה לשמוח על כך (ראו 
<a href="/tnk1/ktuv/mjly/mj-24-18.html">בנפול אויבך אל תשמח</a>).    
</p>  
<p>
עם זאת, אם אנחנו יודעים בוודאות
שיש צדיקים בתוך העיר, אנחנו חייבים להציל אותם. כך עשה יהושע בן נון,
ששלח שני שליחים כדי להציל את רחב בזמן כיבוש יריחו (יהושע ו22): "<q class="psuq">ולשׁנים האנשׁים המרגלים את הארץ אמר יהושׁע 'באו בית האשׁה    
הזונה
והוציאו משׁם את
האשׁה ואת
כל אשׁר לה כאשׁר נשׁבעתם לה!'</q>".
        
</p>  
<p>
בנוסף לכך, צריך לזכור את השאיפה
שלמדנו מדברי ה' לאברהם, ולהשתדל להתקרב אליה במידת האפשר, ככל שהיכולת
הטכנולוגית שלנו משתכללת. למשל, אם אנחנו יכולים להשתמש ב"פצצות חכמות"
כדי להרוג רק את הרשעים - זה בוודאי עדיף על-פני "פצצות טיפשות" שהורגות
צדיק עם רשע.
        
</p>  
<p>
כשאנחנו מחליטים להשתמש באמצעים מסוג זה, אנחנו מקיימים מצוה מהתורה -
<a href="/tnk1/kma/qjrim1/drk1.html">והלכת בדרכיו</a>
<span>.
<br />
</span>                  
</p>  
<p>
 
</p>  
<div class="advanced">
<p>ראו גם:
<br /></p>   <ul>
<li>רעיון דומה בספר משלי: 
<a class="psuq" href="/tnk1/prqim/t2810.htm#29">משלי י29</a>: "<q class="psuq">מָעוֹז לַתֹּם דֶּרֶךְ ה', וּמְחִתָּה לְפֹעֲלֵי אָוֶן</q>" (<a href="/tnk1/ktuv/mjly/mj-10-29.html">פירוט</a>).
<br />
</li>   
<li>אוי לרשע ואוי לשכנו -
<a href="/tnk1/kma/hvdlim2/jkn.html">מתי ה' מעניש את שכניו של הרשע, ומתי ה' מציל את שכניו של הצדיק?</a></li></ul>            
<ul>  
</ul>
<p>
</p></div>       
<p>
<span>
<br />
</span>          
        
</p>  
<p>
        
</p>  
<p>
        
</p>  
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

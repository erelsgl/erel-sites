<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>האות נועד לשכנע את משפחת רבקה</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/tora/brejit/br-24-axel.html'/>
<meta name='author' content="דוד אקסלרוד" />
<meta name='receiver' content="" />
<meta name='jmQovc' content="tnk1/tora/brejit/br-24-axel.html" />
<meta name='tvnit' content="" />
<link rel='canonical' href='http://tora.us.fm/tnk1/tora/brejit/br-24-axel.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_tora_brejit_br_24_axel' class='mnyeym1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/why.html'>מניעים</a>&gt;<a href='../../../tnk1/sig/mnieim1.html'>מניע של פעולה</a>&gt;</div>

</div>
<!--NiwutElyon1-->
<h1 id='h1'>האות נועד לשכנע את משפחת רבקה</h1>
<div id='idfields'>
<p>קוד: האות נועד לשכנע את משפחת רבקה בתנ"ך</p>
<p>סוג: מניעים1</p>
<p>מאת: דוד אקסלרוד</p>
<p>אל: </p>
</div>
<script type='text/javascript'>kotrt()</script>
<div id='tokn'>
אברהם אמר לעבדו (בראשית כד4): 
<q class="psuq">כִּי אֶל אַרְצִי וְאֶל מוֹלַדְתִּי תֵּלֵךְ וְלָקַחְתָּ אִשָּׁה לִבְנִי לְיִצְחָק</q>:
<br />
והוא אמר למשפחת רבקה (בראשית כד38) 
<q class="psuq">אִם לֹא אֶל בֵּית אָבִי תֵּלֵךְ וְאֶל מִשְׁפַּחְתִּי וְלָקַחְתָּ אִשָּׁה לִבְנִי</q>:
<br />
מהשוואה של הפסוקים, נראה שאליעזר לא דייק בהוראות אברהם. אברהם לא דרש בית אביו ומשפחתו דווקא, אלא רק ארצו ומולדתו.  
<p>כד7: 
<q class="psuq">ה' אֱלֹקֵי הַשָּׁמַיִם אֲשֶׁר לְקָחַנִי מִבֵּית
אָבִי וּמֵאֶרֶץ מוֹלַדְתִּי וַאֲשֶׁר דִּבֶּר לִי וַאֲשֶׁר נִשְׁבַּע לִי
לֵאמֹר לְזַרְעֲךָ אֶתֵּן אֶת הָאָרֶץ הַזֹּאת הוּא יִשְׁלַח מַלְאָכוֹ
לְפָנֶיךָ וְלָקַחְתָּ אִשָּׁה לִבְנִי מִשָּׁם</q>:
<br />
כד40: 
<q class="psuq">וַיֹּאמֶר אֵלָי ה' אֲשֶׁר הִתְהַלַּכְתִּי
לְפָנָיו יִשְׁלַח מַלְאָכוֹ אִתָּךְ וְהִצְלִיחַ דַּרְכֶּךָ וְלָקַחְתָּ
אִשָּׁה לִבְנִי מִמִּשְׁפַּחְתִּי וּמִבֵּית אָבִי</q>:
<br />
ואליעזר עקבי בפרשנות שהוא מקנה לדברי אברהם.
<p>בראשית כד8: 
<q class="psuq">וְאִם לֹא תֹאבֶה הָאִשָּׁה לָלֶכֶת אַחֲרֶיךָ וְנִקִּיתָ מִשְּׁבֻעָתִי זֹאת רַק אֶת בְּנִי לֹא תָשֵׁב שָׁמָּה</q>:
<br />
בראשית כד41: 
<q class="psuq">אָז תִּנָּקֶה מֵאָלָתִי כִּי תָבוֹא אֶל מִשְׁפַּחְתִּי וְאִם לֹא יִתְּנוּ לָךְ וְהָיִיתָ נָקִי מֵאָלָתִי</q>:
<br />
כאן אפשר לראות פרשנות נוספת של אליעזר לדברי אברהם - הפטור של אברהם "אם
לא תאבה האישה", והפטור בפרשנות של אליעזר "אם לא יתנו לך". זה דומה, אך
לא זהה.
<p>בראשית כד14: 
<q class="psuq">וְהָיָה הַנַּעֲרָ אֲשֶׁר אֹמַר אֵלֶיהָ
הַטִּי נָא כַדֵּךְ וְאֶשְׁתֶּה וְאָמְרָה שְׁתֵה וְגַם גְּמַלֶּיךָ
אַשְׁקֶה אֹתָהּ הֹכַחְתָּ לְעַבְדְּךָ לְיִצְחָק וּבָהּ אֵדַע כִּי
עָשִׂיתָ חֶסֶד עִם אֲדֹנִי</q>:
<br />
התנאי שמתנה אליעזר הוא "ואמרה שתה וגם גמליך אשקה";
<br />
כד19: 
<q class="psuq">וַתְּכַל לְהַשְׁקֹתוֹ וַתֹּאמֶר גַּם לִגְמַלֶּיךָ אֶשְׁאָב עַד אִם כִּלּוּ לִשְׁתֹּת</q>:
<br />
והנה התנאי התקיים כבר, אך לאליעזר זה לא מספיק.
<br />
כד21-26: 
<q class="psuq">וְהָאִישׁ מִשְׁתָּאֵה לָהּ מַחֲרִישׁ לָדַעַת
הַהִצְלִיחַ ה' דַּרְכּוֹ אִם לֹא... וַתֹּאמֶר אֵלָיו בַּת בְּתוּאֵל
אָנֹכִי בֶּן מִלְכָּה אֲשֶׁר יָלְדָה לְנָחוֹר... וַיִּקֹּד הָאִישׁ
וַיִּשְׁתַּחוּ לַה'</q>:
<br />
ממעשיו של אליעזר מסתבר שהתנאי שציפה לו באמת הוא שתאמר "שתה וגם לגמליך  אשקה" ותהי ממשפחת אברהם.
<br />
כד43-48:... 
<q class="psuq">וְהָיָה הָעַלְמָה הַיֹּצֵאת לִשְׁאֹב
וְאָמַרְתִּי אֵלֶיהָ הַשְׁקִינִי נָא מְעַט מַיִם מִכַּדֵּךְ, וְאָמְרָה
אֵלַי גַּם אַתָּה שְׁתֵה וְגַם לִגְמַלֶּיךָ אֶשְׁאָב - הִוא הָאִשָּׁה
אֲשֶׁר הֹכִיחַ ה' לְבֶן אֲדֹנִי... וָאֶקֹּד וָאֶשְׁתַּחֲוֶה לַה'
וָאֲבָרֵךְ אֶת ה' אֱלֹקֵי אֲדֹנִי אַבְרָהָם אֲשֶׁר הִנְחַנִי בְּדֶרֶךְ
אֱמֶת לָקַחַת אֶת בַּת אֲחִי אֲדֹנִי לִבְנוֹ</q>:
<br />
וכך הוא גם מציג את הדברים לבית רבקה.
<p>בראשית כד50-51: 
<q class="psuq">... מֵה' יָצָא הַדָּבָר לֹא נוּכַל
דַּבֵּר אֵלֶיךָ רַע אוֹ טוֹב. הִנֵּה רִבְקָה לְפָנֶיךָ קַח וָלֵךְ
וּתְהִי אִשָּׁה לְבֶן אֲדֹנֶיךָ כַּאֲשֶׁר דִּבֶּר ה'</q>:
<br />
אין ספק שסיפור זה השפיע השפעה מכרעת ופעל פעולת מופת שאין להתנגד לו. 
<p>כד56: 
<q class="psuq">וַיֹּאמֶר אֲלֵהֶם אַל תְּאַחֲרוּ אֹתִי וַה' הִצְלִיחַ דַּרְכִּי שַׁלְּחוּנִי וְאֵלְכָה לַאדֹנִי</q>:
<br />
אליעזר מנצל השפעה זו. והיא אכן עוזרת לו. כי המשפחה נתלית בתירוץ האחרון:
<br />
כד57: 
<q class="psuq">וַיֹּאמְרוּ נִקְרָא לַנַּעֲרָ וְנִשְׁאֲלָה אֶת פִּיהָ</q>:
<p>כעת נותר לנסות לקשור הכול ולהשיג מסקנות.
<p>כד5-8: 
<q class="psuq">וַיֹּאמֶר אֵלָיו הָעֶבֶד אוּלַי לֹא תֹאבֶה הָאִשָּׁה לָלֶכֶת אַחֲרַי...  וְאִם לֹא תֹאבֶה הָאִשָּׁה לָלֶכֶת אַחֲרֶיךָ...
<br />
</q> &nbsp;גם אליעזר בשאלתו וגם אברהם בתשובתו מדברים על "האישה". כאילו יש רק אחת אפשרית. כנראה שהפרשנות של אליעזר לדברי אברהם  "
<span style="font-weight: bold;">ארצי ומולדתי</span> " הכוונה "
<span style="font-weight: bold;">בית אבי ומשפחתי</span> "
אינה פרשנות אלא הבנה מוסכמת, כי רק כך אפשר להבין למה שניהם יוצאים
מנקודת הנחה שיש רק אישה אחת העונה על התנאי, או על כל פנים מעט מאד.
<p>אם כן למה לו,לאליעזר, בקשת מופת זה מאת ה' למצוא את האישה? למה לא לגשת
למשפחת אברהם כמו שעשה יעקב "הידעתם את לבן?". התועלת היחידה הנראית היא
ההשפעה המשכנעת שפעל מופת זה על משפחת רבקה, ומן הסתם, גם עליה עצמה, אשר
אכן עזרה לאליעזר לבצע שליחותו.
</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="/tnk1/messages/tora_brejit_br-24-axel_0.html">לא הבנתי את דברי אברהם <small>/ אראל</small></a> &nbsp;&nbsp;<span class='date'>[נכתב ב-20:29:58&nbsp;&nbsp;17.07.2007]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

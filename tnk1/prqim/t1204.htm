<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>יחזקאל ד</title>
<link rel='stylesheet' type='text/css' href='../_themes/klli.css' />
 
		<!--base target='_blank' /-->
		<meta name='author' content='' />
		<meta name='receiver' content='' />
		<meta name='jmQovc' content='tnk1/prqim/t1204.htm' />
		<meta name='tvnit' content='prq' />
		<meta name='description' lang='he' content='יחזקאל ד' />
		<meta name='keywords' lang='he' content='יחזקאל ד,יחזקאל פרק ד,פרק ד ביחזקאל,ספר יחזקאל פרק ד' />
		
</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' class='prq'>
<div class='pnim'>
<div>
<script type='text/javascript' src='../../_script/vars_prqim.js'></script>
<p class='s'>
<a target='_top' href='../index.html'>ראשי</a> &gt; 
<a target='_top' href='t0.htm'>תנ''ך</a> &gt; 
<a target='_top' href='t12.htm'>יחזקאל</a> &gt; 
<script type='text/javascript'>ktov_prqim('12',48); ktov_bxirt_sugim()</script>
</p>
<hr />
<ul id='ulbnim' style='display:none'>
<li>-: 
<a class='trgwmym' title='טקסט מנוקד בשורות, וביאור קצר ניתן לעריכה' href='http://he.wikisource.org/wiki/A1204'>תרגומים: ויקיטקסט </a>
</li>
<li>-: 
<a class='trgwmym' title='קובץ mp3 לשמיעה, מתוך אתר audiotreasure' href='http://media.snunit.k12.il/kodeshm/mp3/t1204.mp3'>תרגומים: MP3 </a>
</li>
<li>-: 
<a class='trgwmym' title='ניקוד וטעמי המקרא, מאתר מכון ממרא' href='http://mechon-mamre.org/c/ct/c1204.htm'>תרגומים: טעמים </a>
</li>
<li>-: 
<a class='trgwmym' title='קישורים לתלמוד ולמשנה תורה, פירושים וקריינות' href='http://kodesh.snunit.k12.il/i/t/t1204.htm'>תרגומים: סנונית </a>
</li>
<li>-: 
<a class='trgwmym' title='English Translation - JPS' href='http://www.hareidi.org/bible/Ezekiel4.htm'>תרגומים: JPS </a>
</li>
<li>0: 
<a class='mamr' title='מאמר' href='../../daat/kitveyet/hamaayan/hashkiva-2.htm'>מאמר: השכיבה במשלי יחזקאל </a>
</li>
<li>0: 
<a class='mamr' title='מאמר' href='../nvia/yxzqel/yx-03.html'>מאמר: מה קורה למי שמתרשל בתפקידו </a>
</li>
<li>-: 
<a class='trgwmym' title='Latin Translation - Vulgate' href='http://www.sacred-texts.com/bib/vul/eze004.htm'>תרגומים: VULGATE </a>
</li>
<li>1: 
<a class='kwtrt' title='כותרת'>כותרת: פרשת לבנה </a>
</li>
<li>3: 
<a class='mamr' title='מאמר' href='../messages/prqim_t1204_0.html'>מאמר: קיר ברזל = אות מצור = מחסום להבנת נבואת ימים </a>
</li>
<li>6: 
<a class='mamr' title='מאמר' href='../messages/ktuv_mgilot_tklt_avrhm_jtrot_0_0_0.html'>מאמר: 430 שנות קיומו של בית המקדש הראשון </a>
</li>
<li>4: 
<a class='kll' title='כלל' href='../tora/wyqra/wy-26-3435.html'>כלל: הארץ תנוח, איתנו או בלעדינו </a>
</li>
<li>5: 
<a class='trgwmym' title='תרגומים' href='../../daat/tanach/achronim/yehezkel2-4.htm'>תרגומים: הנביא סובל את סבל העם </a>
</li>
<li>4: 
<a class='mamr' title='מאמר' href='../messages/prqim_t1204_0.html'>מאמר: קיר ברזל = אות מצור = מחסום להבנת נבואת ימים </a>
</li>
<li>6: 
<a class='mamr' title='מאמר' href='../tora/jmot/tarikim_40.html'>מאמר: שלוש פעמים 40 יום </a>
</li>

		</ul><!--end-->
		<script type='text/javascript'>AnalyzeBnim(); CreateHash();</script>

		<table width='100%'><tr>
		<td width='34%'>
			<h1>יחזקאל ד</h1>
		</td>
		<td width='66%'>
			<script type='text/javascript'>ktov_bnim('-:')</script>
			<!-- Generated from tables prt_girsa, qjr_sfr_girsa -->
		</td>
		</tr>
		</table>
		<p>
		<script type='text/javascript'>ktov_bnim('0:')</script>
		</p>
		</div>
		<p>
		<script type='text/javascript'>ktov_kotrot('1:')</script>
<b id='1'>1</b> ואתה בן-אדם קח-לך לבנה ונתתה אותה לפניך <a href='../kma/qjrim1/xqq.html' class='mila mamr'>וחקות</a> עליה עיר את-ירושלם. 
<script type='text/javascript'>ktov_bnim('1:')</script>
<script type='text/javascript'>ktov_kotrot('2:')</script>
<b id='2'>2</b> ונתתה עליה מצור ובנית עליה דיק ושפכת עליה סללה ונתתה עליה מחנות ושים-עליה כרים סביב. 
<script type='text/javascript'>ktov_bnim('2:')</script>
<script type='text/javascript'>ktov_kotrot('3:')</script>
<b id='3'>3</b> ואתה קח-לך מחבת ברזל ונתתה אותה קיר ברזל בינך ובין העיר והכינתה את-פניך אליה והיתה במצור וצרת עליה <a href='../kma/qjrim1/ot.html' class='mila mamr'>אות</a> היא <a href='../kma/qjrim1/byt.html' class='mila mamr'>לבית</a> ישראל. 
<script type='text/javascript'>ktov_bnim('3:')</script>
</p><p>
<script type='text/javascript'>ktov_kotrot('4:')</script>
<b id='4'>4</b> ואתה שכב על-צדך השמאלי ושמת את-עון בית-ישראל עליו מספר הימים אשר תשכב עליו תשא את-עונם. 
<script type='text/javascript'>ktov_bnim('4:')</script>
<script type='text/javascript'>ktov_kotrot('5:')</script>
<b id='5'>5</b> ואני נתתי לך את-שני עונם למספר ימים שלש-מאות ותשעים <a href='../kma/qjrim1/yom.html' class='mila mamr'>יום</a> ונשאת עון בית-ישראל. 
<script type='text/javascript'>ktov_bnim('5:')</script>
<script type='text/javascript'>ktov_kotrot('6:')</script>
<b id='6'>6</b> וכלית את-אלה ושכבת על-צדך הימוני שנית ונשאת את-עון בית-יהודה ארבעים <a href='../kma/qjrim1/yom.html' class='mila mamr'>יום</a> יום לשנה <a href='../kma/qjrim1/yom.html' class='mila mamr'>יום</a> לשנה נתתיו לך. 
<script type='text/javascript'>ktov_bnim('6:')</script>
<script type='text/javascript'>ktov_kotrot('7:')</script>
<b id='7'>7</b> ואל-מצור ירושלם תכין פניך <a href='../ljon/jorj/zre2.html' class='mila ljon'>וזרעך</a> חשופה ונבאת עליה. 
<script type='text/javascript'>ktov_bnim('7:')</script>
<script type='text/javascript'>ktov_kotrot('8:')</script>
<b id='8'>8</b> והנה נתתי עליך עבותים <a href='../kma/qjrim1/hfk.html' class='mila mamr'>ולא-תהפך</a> מצדך אל-צדך עד-כלותך ימי מצורך. 
<script type='text/javascript'>ktov_bnim('8:')</script>
<script type='text/javascript'>ktov_kotrot('9:')</script>
<b id='9'>9</b> ואתה קח-לך חטין ושערים ופול ועדשים ודחן וכסמים ונתתה אותם בכלי אחד ועשית אותם לך ללחם מספר הימים אשר-אתה שוכב על-צדך שלש-מאות ותשעים <a href='../kma/qjrim1/yom.html' class='mila mamr'>יום</a> תאכלנו. 
<script type='text/javascript'>ktov_bnim('9:')</script>
<script type='text/javascript'>ktov_kotrot('10:')</script>
<b id='10'>10</b> ומאכלך אשר תאכלנו במשקול עשרים שקל ליום מעת עד-עת תאכלנו. 
<script type='text/javascript'>ktov_bnim('10:')</script>
<script type='text/javascript'>ktov_kotrot('11:')</script>
<b id='11'>11</b> ומים במשורה תשתה ששית ההין מעת עד-עת תשתה. 
<script type='text/javascript'>ktov_bnim('11:')</script>
<script type='text/javascript'>ktov_kotrot('12:')</script>
<b id='12'>12</b> ועגת שערים תאכלנה והיא בגללי צאת האדם תעגנה לעיניהם. 
<script type='text/javascript'>ktov_bnim('12:')</script>
</p><p>
<script type='text/javascript'>ktov_kotrot('13:')</script>
<b id='13'>13</b> ויאמר יהוה ככה יאכלו בני-ישראל את-לחמם טמא בגוים אשר אדיחם שם. 
<script type='text/javascript'>ktov_bnim('13:')</script>
<script type='text/javascript'>ktov_kotrot('14:')</script>
<b id='14'>14</b> ואמר אהה אדני יהוה הנה <a href='../kma/qjrim1/nfj.html' class='mila mamr'>נפשי</a> לא מטמאה ונבלה וטרפה לא-אכלתי מנעורי ועד-עתה ולא-בא בפי בשר פגול. 
<script type='text/javascript'>ktov_bnim('14:')</script>
</p><p>
<script type='text/javascript'>ktov_kotrot('15:')</script>
<b id='15'>15</b> ויאמר אלי ראה נתתי לך את-צפועי הבקר תחת גללי האדם ועשית את-לחמך עליהם. 
<script type='text/javascript'>ktov_bnim('15:')</script>
</p><p>
<script type='text/javascript'>ktov_kotrot('16:')</script>
<b id='16'>16</b> ויאמר אלי בן-אדם הנני שבר מטה-לחם בירושלם ואכלו-לחם במשקל <a href='../kma/qjrim1/dag.html' class='mila mamr'>ובדאגה</a> ומים במשורה ובשממון ישתו. 
<script type='text/javascript'>ktov_bnim('16:')</script>
<script type='text/javascript'>ktov_kotrot('17:')</script>
<b id='17'>17</b> למען יחסרו לחם ומים ונשמו איש ואחיו ונמקו בעונם. 
<script type='text/javascript'>ktov_bnim('17:')</script>
</p><p>
</p>
<div>
<p class='s'>
<a target='_top' href='../index.html'>ראשי</a> &gt; 
<a target='_top' href='t0.htm'>תנ''ך</a> &gt; 
<a target='_top' href='t12.htm'>יחזקאל</a> &gt; 
<script type='text/javascript'>ktov_prqim('12',48)</script>
</p>
<hr />
<h2 id='tguvot'>תוספות ותגובות</h2>
<script type='text/javascript'>ktov_bnim_axrim()</script>
<script type='text/javascript'>tguva(); txtit()</script>
</div>
</div></body></html>

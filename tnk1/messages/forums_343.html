<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת חיי שרה - התנאים לבניית אומה ישראלית</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/forums_343.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_343.html" />
<meta name='tvnit' content="" />
<link rel='canonical' href='https://tora.us.fm/tnk1/messages/forums_343.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_forums_343' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/3.html'>בין אדם לחברו</a>&gt;<a href='../../tnk1/msr/3ezra.html'>מידת החסד</a>&gt;</div>

</div>
<!--NiwutElyon1-->
<h1 id='h1'>פרשת חיי שרה - התנאים לבניית אומה ישראלית</h1>
<div id='idfields'>
<p>קוד: פרשת חיי שרה - התנאים לבניית אומה ישראלית בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת חיי שרה-מהם התנאים היסודיים לבניית האומה הישראלית? מאת:אהובה קליין.<br />בפרשה זו פוגשים אנו את נושא השידוך,אברהם משביע את אליעזר-עבדו-כפי שהתורה מתארת:<br />"ויאמר אברהם אל- עבדו זקן ביתו המושל בכל אשר-לו שים-נא ידך תחת ירחי ואשביעך בה' אלוהי השמים ואלוהי הארץ אשר לא-תיקח אישה לבני מבנות הכנעני אשר אנוכי יושב בקרבו כי אל-ארצי ואל-מולדתי תלך ולקחת אישה לבני ליצחק"[בראשית כ"ד,ב-ה]<br />ובהמשך אליעזר מציב שאלה לאברהם ומקבל מייד תשובה: "ויאמר אליו העבד אולי לא תאבה האישה ללכת אחרי אל הארץ הזאת ההשב אשיב את – בנך אל-הארץ אשר-יצאת משם? ויאמר אליו אברהם:הישמר לך פן תשיב את בני שמה:ה' אלוהי השמים אשר לקחני מבית אבי ומארץ מולדתי ואשר דיבר-לי ואשר נשבע-לי לאמור:לזרעך אתן את-הארץ הזאת הוא ישלח מלאכו לפניך ולקחת אישה לבני משם:ואם-לא תאבה האישה לכת אחריך וניקית משבועתי זאת רק את-בני לא תשב שמה"[שם כ"ד.ה-ט]<br />השאלות הן:<br />א] מה היו התנאים שהעמיד אברהם לאליעזר לבחירת בת זוג עבור יצחק?<br />ב] מדוע אברהם מדגיש: "ה' אלוהי השמים ואלוהי הארץ" ובפסוק ז[פרק כ"ד]מסתפק במילים: "ה' אלוהי השמים"?<br />ג] מאין לומדים כי זיווגו של אדם נקבע מראש על ידי הקב"ה?<br />ד] על פי מה החליט אליעזר כי רבקה-היא האישה המיועדת ליצחק?<br />התשובה לשאלה א]<br />התנאים היו:<br />1] לא לקחת אישה מבנות הכנעני.<br />2] האישה תבוא אל הארץ המובטחת-ארץ ישראל.<br />שני הגורמים הנ"ל הם תנאים יסודיים לבניינה של האומה הישראלית,אברהם מצווה את יצחק לא לעזוב את הארץ ומזהירו מהתבוללות,דבר זה חופף לדברי חז"ל האומרים: "ולזרעך אחריך..את ארץ כנען-לא תיסב כנענית ושפחה,דלא ליזל זרעך בתרה"[יבמות ק',ע"ב]<br />ובכך שאברהם אוסר על יצחק בנו לעזוב את ארץ ישראל הדבר מקביל לדברי חז"ל:<br />"לעולם ידור אדם בארץ ישראל אפילו בעיר שרובה גויים,ואל ידור בחו"ל אפילו בעיר שרובה ישראל"<br />[מסכת כתובות ק"י.ע"ב]<br />התשובה לשאלה ב]<br />לפי דברי רש"י:<br />אברהם משביע את אליעזר באומרו: "אלוהי השמים ואלוהי הארץ" כי עכשיו כבר אברהם פרסם בעולם את קיומו של בורא עולם,אבל לפני זה כאשר ה' לקח אותו מבית אביו= באותו הזמן היה נקרא רק: "אלוהי השמים" מפני שרק גורמי השמים הכירו את אלוהותו, כי אז שמו עדיין לא היה שגור בפי הבריות לפי שלא היו מכירים בו.<br />לפי הרמב"ן:<br /> אברהם ציווה את יצחק: לא לעזוב את ארץ הקודש אפילו במטרה לשאת אישה והשתמש במילים: "אלוהי השמים" -כדי להדגיש את הרעיון שאמר גם דוד המלך: "כי גרשוני היום מהסתפח בנחלת השם לאמור לך עבוד אלוהים אחרים".חז"ל הסיקו מדברים אלה: כי כל הדר בחו"ל כאילו אין לו אלוקים.<br />[כתובות ק"י]<br /> התשובה לשאלה ג]<br />חז"ל [במסכת מועד קטן י"ח]אומרים: כי זיווגו של אדם נקבע מראש על-ידי ההשגחה העליונה:<br />"אמר רב משום רבי ראובן בן אצטרובילי: מן התורה ומן הנביאים ומן הכתובים מה' אישה לאיש.<br />מן התורה- דכתיב: "ויען לבן ובתואל ויאמרו: מה' יצא הדבר"[בראשית כ"ד,ג]<br />ומן הנביאים- דכתיב: "ואביו ואימו[הכוונה להורי שמשון] לא ידעו כי מה' היא"[הכוונה לאשתו הבאה מבנות פלישתים[שופטים י"ד,ד]<br />מן הכתובים- דכתיב: "בית והון נחלת אבות[האדם מקבל בירושה] ומה' אישה משכלת"[אישה בעלת דעת]<br />[משלי י"ט,י"ד]-מקבל מה'.<br />התשובה לשאלה ד]<br />מסתבר שאליעזר בדק את מידת  גמילות החסדים אצל רבקה וחז"ל שואלים מדוע?<br />על כך עונה:רבי שלמה אפרים מלונצ'יץ בפירושו: "כלי יקר" ומסתמך על דברי חז"ל במסכת תענית[כ"ד,ע"א]: "כלה שעיניה יפות,אין כל גופה צריך בדיקה".<br />"עיניה יפות" הכוונה שיש לכלה  את מידת החסד-היינו שהיא  גומלת חסדים בעין יפה עם הבריות.<br />מתוך בדיקה זו הבין שגם יתר תכונותיה הן חיוביות.<br />לסיכום,לאור האמור לעיל ניתן להסיק: כי  מטרת אברהם אבינו הייתה להעמיד יסוד חשוב לטהרת המשפחה הישראלית, דבר הכרחי  לקיום בניית האומה ישראלית אשר יכולה וחייבת לשמש אור לגויים.<br />ולכן הקפיד: שבנו-יצחק לא יישא אישה מבנות הכנעני, יקים את ביתו בארץ המובטחת-ארץ ישראל.<br />אליעזר - עבד אברהם השכיל,בע"ה, להתאים אישה צדיקה כרבקה- למשפחתו של אברהם.<br />חז"ל אומרים על הפסוק: "וזרח השמש ובא השמש"[מגילת קוהלת א.ה]<br />הקב"ה דואג -ברגע ששמשו של צדיק שוקעת מייד  מזריח שמשו של צדיק חברו.<br />כדוגמת: שרה,ברגע שנפטרה,מייד באה רבקה להמשיך את דרכה.<br />אין ספק כי הזיווג הזה היה משמים-כפי שחז"ל מזכירים זאת.<br />יהי רצון וגם בימינו ירבו שמחות בישראל ברוח של קדושה וטהרה,ויתקיים בנו הפסוק:<br />"עוד ישמע בערי יהודה ובחוצות ירושלים קול ששון וקול שמחה קול חתן וקול כלה.." [ירמיהו ל"ג,י"א]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

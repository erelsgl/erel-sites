<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1323.html' />
 <title> פרשת בהעלותך- גדולתו של משה בהנהגת העם/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_1323.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'> פרשת בהעלותך- גדולתו של משה בהנהגת העם/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת בהעלותך, גדולתו של משה בהנהגת העם.<br />מאת: אהובה קליין.<br />בפרשה זו,  טענות העם כלפי משה -  שוברות את רוחו והוא חש כי הגיעו מים עד נפש ופונה לאלוקים בבקשה:  "לֹא-אוּכַל אָנֹכִי לְבַדִּי, לָשֵׂאת אֶת-כָּל-הָעָם הַזֶּה:  כִּי כָבֵד, מִמֶּנִּי.  וְאִם-כָּכָה אַתְּ-עֹשֶׂה לִּי, הָרְגֵנִי נָא הָרֹג--אִם-מָצָאתִי חֵן, בְּעֵינֶיךָ; וְאַל-אֶרְאֶה, בְּרָעָתִי". [במדבר י"א, י"ד-ט"ו]<br />בתגובה לדברי משה :<br />הקב"ה מציע לו לבחור בשבעים זקנים מתוך עם ישראל - במטרה לסייע לו בהנהגת העם כפי שהכתוב  מתאר:<br />"וַיֹּאמֶר יְהוָה אֶל-מֹשֶׁה, אֶסְפָה-לִּי שִׁבְעִים אִישׁ מִזִּקְנֵי יִשְׂרָאֵל, אֲשֶׁר יָדַעְתָּ, כִּי-הֵם זִקְנֵי הָעָם וְשֹׁטְרָיו; וְלָקַחְתָּ אֹתָם אֶל-אֹהֶל מוֹעֵד, וְהִתְיַצְּבוּ שָׁם עִמָּךְ.  וְיָרַדְתִּי, וְדִבַּרְתִּי עִמְּךָ שָׁם, וְאָצַלְתִּי מִן-הָרוּחַ אֲשֶׁר עָלֶיךָ, וְשַׂמְתִּי עֲלֵיהֶם; וְנָשְׂאוּ אִתְּךָ בְּמַשָּׂא הָעָם, וְלֹא- תִשָּׂא אַתָּה לְבַדֶּךָ".[במדבר י"א, ט"ז- י"ח]<br />בהמשך  נאמר:<br />"...וַיֵּצֵא מֹשֶׁה--וַיְדַבֵּר אֶל-הָעָם, אֵת דִּבְרֵי יְהוָה; וַיֶּאֱסֹף שִׁבְעִים אִישׁ, מִזִּקְנֵי הָעָם, וַיַּעֲמֵד אֹתָם, סְבִיבֹת הָאֹהֶל.  וַיֵּרֶד יְהוָה בֶּעָנָן, וַיְדַבֵּר אֵלָיו, וַיָּאצֶל מִן-הָרוּחַ אֲשֶׁר עָלָיו, וַיִּתֵּן עַל-שִׁבְעִים אִישׁ הַזְּקֵנִים; וַיְהִי, כְּנוֹחַ עֲלֵיהֶם הָרוּחַ, וַיִּתְנַבְּאוּ, וְלֹא יָסָפוּ.  וַיִּשָּׁאֲרוּ שְׁנֵי-אֲנָשִׁים בַּמַּחֲנֶה שֵׁם הָאֶחָד אֶלְדָּד וְשֵׁם הַשֵּׁנִי מֵידָד וַתָּנַח עֲלֵהֶם הָרוּחַ, וְהֵמָּה בַּכְּתֻבִים, וְלֹא יָצְאוּ, הָאֹהֱלָה; וַיִּתְנַבְּאוּ, בַּמַּחֲנֶה.  וַיָּרָץ הַנַּעַר, וַיַּגֵּד לְמֹשֶׁה וַיֹּאמַר:  אֶלְדָּד וּמֵידָד, מִתְנַבְּאִים בַּמַּחֲנֶה.  וַיַּעַן יְהוֹשֻׁעַ בִּן-נוּן, מְשָׁרֵת מֹשֶׁה מִבְּחֻרָיו--וַיֹּאמַר:  אֲדֹנִי מֹשֶׁה, כְּלָאֵם.  וַיֹּאמֶר לוֹ מֹשֶׁה, הַמְקַנֵּא אַתָּה לִי; וּמִי יִתֵּן כָּל-עַם יְהוָה, נְבִיאִים--כִּי- יִתֵּן יְהוָה אֶת-רוּחוֹ, עֲלֵיהֶם.  וַיֵּאָסֵף מֹשֶׁה, אֶל-הַמַּחֲנֶה--הוּא, וְזִקְנֵי יִשְׂרָאֵל..." [שם י"א, כ"ד-ל]<br />השאלות הן:<br />א] מדוע משה חש  חוסר אונים למצבו - ומהי עצת ה'?<br />ב] מי היו אלדד ומידד שנשארו במחנה  ומיהו השליח שגילה  זאת למשה?<br />תשובות.<br />משה מבקש את עזרת ה'<br />רש"י מסביר: משה הגיע לתשישות כוחות - כשה' הראה לו את הפורענות שעתיד להביא על העם  - בשל התנהגותם כפוית הטובה.<br />כשמוע משה את תגובת ה' - הוא מבקש שיהרוג אותו תחילה - כדי שלא יראה  ברעתם של ישראל בעקבות התנהגותם  הכושלת.<br />דעת מקרא סובר: כי בנוהג שבעולם כאשר יונק נמסר לאומן - יש לו  את כל  האמצעים, הנחוצים  על מנת לטפל בתינוק ולהעניק לו את כל מה שדרוש לו ומשה  מבין שהעם מעש במן - איך יוכל לספק את מבוקשם?<br />בעקבות מצב זה, משה מסיק כי עליו לקבל עזרה ואם הזקנים יבואו לעזרתו לספק לעם את מבוקשו – גם הם לא יצליחו לגמרי למלא את רצון העם - אך מרכז הכובד של התלונות לא יהיה רק על משה , אלא גם על הזקנים.<br />כל זה נאמר על ידי משה למרות שהזקנים פעלו יחד אתו בתחילת  שליחותו, אבל תפקידם היה יותר בתיווך מאשר בהנהגה - באופן שמשה ואהרון העבירו להם את דבר ה' והם מסרו  זאת לעם. אך הפעם משה דורש שהם יפעלו יחדיו אתו באותו צד. ואכן ה' ממלא את בקשת משה:<br />"וַיֹּאמֶר יְהוָה אֶל-מֹשֶׁה, אֶסְפָה-לִּי שִׁבְעִים אִישׁ מִזִּקְנֵי יִשְׂרָאֵל,..."<br />משה אומר לה' : אם הכול נופל עלי: "הָרְגֵנִי נָא הָרֹג—" תגובה דומה של משה  בפני ה' הייתה אחרי חטא העגל, כאשר ה' החליט להעניש את עם ישראל בשל כך ותגובתו הייתה: "אִם- תִּשָּׂא חַטָּאתָם; וְאִם-אַיִן--מְחֵנִי נָא, מִסִּפְרְךָ אֲשֶׁר כָּתָבְתָּ". [שמות, ל"ב, ל"ב]<br />משה משער כי כל הבעיה היא : שבדרך הטבע לא ניתן לספק את כל כמות המזון שהעם דורש - אך מנגד- כאשר תורחב ההנהגה ולא כל הנטל ייפול עליו הדבר ירגיע את האי שקט שבעם וניתן יהיה להביאם אל הארץ המובטחת.<br />הרמב"ן מתייחס לבקשת משה מה' : "הָרְגֵנִי נָא הָרֹג.."-משה מבקש מה' שישלח אליו אנשים הורגים בחרב - מהטעם: כי טוב מותו אפילו על ידי חרב בידי אדם מחייו הנתונים בצער כה גדול. מוסיף הרמב"ן ואומר שיתכן שהכוונה- כמו "המיתני" כמו שנאמר: "...וְאַנְשֵׁיהֶם יִהְיוּ הֲרֻגֵי מָוֶת; בַּחוּרֵיהֶם, מֻכֵּי- חֶרֶב בַּמִּלְחָמָה" [ירמיהו י"ח, כ"א].<br />רבינו בחיי טוען  הסבר הנוגד את דברי הרמב"ן: יתכן להגיד - כי  הכפילות במילים: "הָרְגֵנִי נָא הָרֹג.."- ירמוז שתחילת הריגתו על ידי ה'  ולא על ידי בשר ודם. אמר זאת משה - כי חשש שישראל יהרגוהו.<br />על פי המדרש: אמר משה לפני הקב"ה: ריבונו של עולם- הרוג את ההרוג!    שהרי אם אדבר אל ישראל הם יהרגו אותי  ואם לא  אעשה  את שליחותך אתחייב בהריגה - לפיכך  בין כך ובין – הרוג אני. הרוג את ההרוג!<br />רבינו בחיי מתייחס גם לגבי זהות הזקנים שיבואו לעזרת משה: שבעים זקני ישראל - זקני העם ושוטריו הם אותם שוטרים שלקו על הציבור במצרים על ידי הנוגשים שהיו מצריים, השוטרים האלה היו מרחמים על  העבדים היהודים ומנסים להקל עליהם בעבדות , כתוצאה מכך הנוגשים היו מכים אותם כפי שנאמר: "וַיֻּכּוּ, שֹׁטְרֵי בְּנֵי יִשְׂרָאֵל, אֲשֶׁר-שָׂמוּ עֲלֵיהֶם, נֹגְשֵׂי פַרְעֹה לֵאמֹר:  מַדּוּעַ לֹא כִלִּיתֶם חָקְכֶם לִלְבֹּן, כִּתְמוֹל שִׁלְשֹׁם--גַּם-תְּמוֹל, גַּם-הַיּוֹם". [שמות ה, י"ד] זקנים אלה מכירים את עם ישראל יודעים להנהיג אותם וגם לסבול אותם.<br />למרות שכעת ה' אמר למשה לאסוף שבעים זקנים מתוך העם—הרי אותם זקנים היו כבר עם ישראל במצרים - כי מיום שישראל ירדו למצרים - הייתה ברכה בזרעם ומינו עליהם שבעים זקנים - כדי להנהיגם וללמדם חוקים ומשפטים של  צדיקים. והם היו חכמים גדולים מקובלי אבות והיו נוכחים גם במתן תורה, כפי שהכתוב מתאר:<br />"וַיַּעַל מֹשֶׁה, וְאַהֲרֹן--נָדָב, וַאֲבִיהוּא, וְשִׁבְעִים, מִזִּקְנֵי יִשְׂרָאֵל.  וַיִּרְאוּ, אֵת אֱלֹהֵי יִשְׂרָאֵל; וְתַחַת רַגְלָיו, כְּמַעֲשֵׂה לִבְנַת הַסַּפִּיר, וּכְעֶצֶם הַשָּׁמַיִם, לָטֹהַר". [שמות  כ"ד, ט]<br />כעת, משזמן רב עבר - הרי אותם שבעים זקנים כבר מתו בתבערה כי היו מיועדים לשליחות בסיני, לכן היו צריכים כעת לאסוף מחדש שבעים זקנים ומשה עשה זאת על ידי פתקים – כדברי רז"ל - ומה שנאמר כאן בפרשה:<br />"אֶסְפָה-לִּי שִׁבְעִים אִישׁ מִזִּקְנֵי יִשְׂרָאֵל, אֲשֶׁר יָדַעְתָּ, כִּי-הֵם זִקְנֵי הָעָם וְשֹׁטְרָיו" הכוונה:  שהיו בכללם של אותם זקנים אותם השוטרים שהיו במצרים מקבלים מכות על ידי הנוגשים.<br />מיום שישראל ירדו למצרים  - לא חדל המספר הזה  של השבעים זקני ישראל  ללוות אותם, לא במדבר ולא בבית ראשון ושני.<br />יש לדעת כי היו שבעים זקנים ויחד עם משה מעליהם סך הכול :שבעים ואחד. כדוגמת שבעים שרים של מעלה [מלאכים]- שהם שרי שבעים אומות העולם  והקב"ה עליון על כולם ויחד אתו הם שבעים ואחד [ע"א]<br />מספר שבעים היו גם אלה שירדו למצרים ויחד עם יעקב - שבעים ואחד , גם הסנהדרין בבית המקדש היו שבעים שנקראו: סנהדרין הגדולה ויחד עם הנשיא שלהם היו –שבעים ואחד.<br />בפרקי רבי אליעזר נאמר: אמר הקב"ה לשבעים המלאכים הסובבים את כיסא מלכותו [שהיו שרי אומות העולם] בואו נבלבל את לשונם [הכוונה לדור הפלגה שנענשו בכך שחדלו להבין איש את רעהו- כי התבלבלה שפתם] ואותם מלאכים  הם בית דינו של ה'.<br />אלדד ומידד והשליח שגילה למשה על  הישארותם במחנה.<br />נאמר: "וַיִּשָּׁאֲרוּ שְׁנֵי-אֲנָשִׁים בַּמַּחֲנֶה שֵׁם הָאֶחָד אֶלְדָּד וְשֵׁם הַשֵּׁנִי מֵידָד  וַתָּנַח עֲלֵיהֶם הָרוּחַ, וְהֵמָּה בַּכְּתֻבִים, וְלֹא יָצְאוּ, הָאֹהֱלָה; וַיִּתְנַבְּאוּ, בַּמַּחֲנֶה" בהמשך הכתוב מציין: "וַיָּרָץ הַנַּעַר, וַיַּגֵּד לְמֹשֶׁה וַיֹּאמַר:  אֶלְדָּד וּמֵידָד, מִתְנַבְּאִים בַּמַּחֲנֶה".<br /> רש"י מביא שני פירושים: <br />א] אותם זקנים שנבחרו על ידי משה -התנבאו במחנה- רק באותו יום בלבד!- כך מפורש בספרי.<br />ב]  אונקלוס אומר: שלא פסקה הנבואה מהם!<br />רש"י- מבאר: אותם שני האנשים שנשארו במחנה  היו מאותם אנשים שנבחרו על ידי משה - והם סרבו להצטרף לשאר הזקנים בטענה: שאין הם  ראויים לגדולה זו. הרי כולם נבחרו על פי גורל ושמות כתובים לפי שהיו 12 שבטים ולכל שבט היו מיועדים שישה  זקנים חוץ משני שבטים שלכל אחד מהם- הוצמדו חמישה זקנים משה לקח 72 פתקים על שבעים מהם כתב את המילה: "זקן" ושני הפתקים שנותרו השאיר חלק. מי שעלה בידו פתק עם המילה "זקן" התקדש, מי שהפתק שלו היה חלק ,אמר לו משה שהמקום אינו חפץ בו.<br />דעת מקרא מסביר לגבי שמותם של אלדד ומידד:<br />משמעות השם: אלדד- ה' אהב, או, האל לו ידיד [דוד]<br />מידד- בשם הזה ניתן למצוא את השורש – ידיד - אכן שניהם היו בכתובים שנבחרו - אבל סרבו להצטרף ליתר הזקנים הנבחרים.<br />רש"י אומר לגבי זהות השליח שבא לבשר למשה  על הישארותם של אלדד ומידד במחנה- הוא היה גרשום- בן משה.<br />לגבי  תגובת יהושע לסירובם של השניים להצטרף לשאר הזקנים יש לכלוא אותם שפירושו: <br />א] להטיל עליהם צרכי ציבור ואז הם כלים מאליהם .<br />ב] להכניסם לבית הכלא ממש לפי שהיו מתנבאים: משה מת ויהושע מכניס את בני ישראל לארץ.<br />משה לא קיבל את דברי יהושע. ואף הטיף לו מוסר.<br />לפי דעת מקרא: אמר משה ליהושע: בצורת נזיפה קלה - כי ראה שיהושע מקנא בהם ,לפי שהם זכו לנבואה חוץ  משבעים הזקנים והוא - יהושע שהיה משרת משה מצעירותו לא זכה לכך. משה הבהיר ליהושע לא לקנא בהם שהרי משה בעצמו אינו מקנא בהם!<br />כאן משה מוכיח את גדולתו בכך שאומר ליהושע: "וּמִי יִתֵּן כָּל-עַם יְהוָה, נְבִיאִים-כִּי- יתן יְהוָה אֶת-רוּחוֹ, עֲלֵיהֶם".  <br />אין באופיו של משה שמץ קנאה כלפי צירוף הזקנים לעזרתו!<br />לסיכום, ניתן ללמוד מהפרשה - כי גם בשעת משבר - כאשר משה מאבד את סבלנותו מהתנהגות העם - הוא פונה אל ה' לעזרתו הדבר מוכיח עד כמה - משה חזק באמונה בה'  ומנגד - אין בו שום כעס וקנאה כלפי אלדד ומידד שלא הצטרפו לקבוצת הזקנים.. משה משמש דגם למנהיגות נעלה לעם ישראל!</p><p>כמה יפה הפסוק המציין את גדולת משה: "וְלֹא־ קָ&#1448;ם נָבִ&#1445;יא ע&#1435;וֹד בְּיִשְׂרָאֵ&#1430;ל כְּמֹשֶׁ&#1425;ה אֲשֶׁר&#1433; יְדָע&#1443;וֹ יְהֹוָ&#1428;ה פָּנִ&#1430;ים אֶל־ פָּנִֽים" [דברים ל"ד, י]    <br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1500.html' />
 <title>פרשת  וישלח- רכישת השדה בשכם ומעידת דינה/ אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1500.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת  וישלח- רכישת השדה בשכם ומעידת דינה/ אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת וישלח - רכישת השדה בשכם ומעידת דינה.<br />מאת: אהובה קליין.<br />אחד הנושאים בפרשה: יעקב רוכש בכסף מלא  את השדה בשכם.  כפי שהכתוב מתאר:<br />"וַיָּבֹא יַעֲקֹב שָׁלֵם עִיר שְׁכֶם, אֲשֶׁר בְּאֶרֶץ כְּנַעַן, בְּבֹאוֹ, מִפַּדַּן אֲרָם; וַיִּחַן, אֶת-פְּנֵי הָעִיר.  וַיִּקֶן אֶת-חֶלְקַת הַשָּׂדֶה, אֲשֶׁר נָטָה-שָׁם אָהֳלוֹ, מִיַּד בְּנֵי-חֲמוֹר, אֲבִי שְׁכֶם--בְּמֵאָה, קְשִׂיטָה.  וַיַּצֶּב-שָׁם, מִזְבֵּחַ; וַיִּקְרָא-לוֹ--אֵל, אֱלֹהֵי יִשְׂרָאֵל".  [בראשית  ל"ג, י"ח]<br />בתום תיאור קניית השדה על ידי יעקב מיד בני חמור - אבי שכם, מסופר על מעידתה של דינה שיצאה מביתה לפגוש את בנות הארץ:<br />"וַתֵּצֵא דִינָה בַּת-לֵאָה, אֲשֶׁר יָלְדָה לְיַעֲקֹב, לִרְאוֹת, בִּבְנוֹת הָאָרֶץ.  וַיַּרְא אֹתָהּ שְׁכֶם בֶּן-חֲמוֹר, הַחִוִּי--נְשִׂיא הָאָרֶץ; וַיִּקַּח אֹתָהּ וַיִּשְׁכַּב אֹתָהּ, וַיְעַנֶּהָ.  וַתִּדְבַּק נַפְשׁוֹ, בְּדִינָה בַּת-יַעֲקֹב; וַיֶּאֱהַב, אֶת-הַנַּעֲרָ, וַיְדַבֵּר, עַל-לֵב הַנַּעֲרָ.  וַיֹּאמֶר שְׁכֶם, אֶל-חֲמוֹר אָבִיו לֵאמֹר:  קַח-לִי אֶת-הַיַּלְדָּה הַזֹּאת, לְאִשָּׁה.  וְיַעֲקֹב שָׁמַע, כִּי טִמֵּא אֶת-דִּינָה בִתּוֹ, וּבָנָיו הָיוּ אֶת-מִקְנֵהוּ, בַּשָּׂדֶה; וְהֶחֱרִשׁ יַעֲקֹב, עַד-בֹּאָם.  וַיֵּצֵא חֲמוֹר אֲבִי-שְׁכֶם, אֶל-יַעֲקֹב, לְדַבֵּר, אִתּוֹ. ....."[ להלן  ל"ד, א'-ז]<br /> השאלות הן:<br /> א] "וַיָּבֹא יַעֲקֹב שָׁלֵם עִיר שְׁכֶם.."- מה המשמעות?<br /> ב] מדוע יעקב  רוכש את חלקת השדה בשכם?<br /> ג] מה היה הגורם למעידתה של דינה?<br />תשובות.<br />יעקב מגיע שָׁלֵם לעיר שכם.<br />על פי רש"י: יעקב מגיע שלם בכל ענייניו - הוא – בריא בגופו לפי שהתרפא מצליעתו  - שהיה צולע על ירכו .<br />היה שלם גם בממונו למרות ששלח לעשיו דורון.<br />היה שלם גם בתורתו לפי שלא שכח את תלמודו במשך עשרים שנה בשהותו בבית לבן.<br />בנוגע למילים: "בְּבֹאוֹ, מִפַּדַּן אֲרָם" שואל רש"י - הרי הדבר נאמר כבר  פעם אחת "וַיָּקָם, יַעֲקֹב; וַיִּשָּׂא אֶת-בָּנָיו וְאֶת-נָשָׁיו, עַל-הַגְּמַלִּים.  וַיִּנְהַג אֶת-כָּל-מִקְנֵהוּ, וְאֶת-כָּל-רְכֻשׁוֹ אֲשֶׁר רָכָשׁ--מִקְנֵה קִנְיָנוֹ, אֲשֶׁר רָכַשׁ בְּפַדַּן אֲרָם:  לָבוֹא אֶל-יִצְחָק אָבִיו, אַרְצָה כְּנָעַן". [להלן:  ל"א, י"ח]<br />תשובת רש"י: זוהי תופעה הדומה לאדם האומר  לחברו בדרך פלא: יצא פלוני מבין שיני אריות ובא שלם ,כך גם כאן הכתוב מציין את הפלא שבדבר - כלומר , יעקב הגיע שלם בכל ענייניו , למרות שבא  מפדן ארם , לא נפגע מלבן   ולא מעשיו - ששניהם התחברו להזיק ליעקב.<br />רש"ר מסביר: יעקב היה שלם באופן מושלם הן מבחינה גופנית והן מבחינה רוחנית , היה לו יושר מוסרי וזאת בתחשב  בסכנות המוסריות שאדם נחשף אליהם במאבק - למען השגת עצמאות חומרית.<br />בנוסף, המילה "שלם" מציינת מיזוג מושלם והתאמה גמורה בין החיצוניות של הדברים לפנימיותם .<br />ה"כלי יקר" מוסיף משהו מעניין [רז"ל, בראשית רבה]: המילה: "שלם"- ראשי תיבות- שאר, לימוד, ממון. שאר- זה גופו<br />יעקב רוכש חלקת שדה בשכם.<br />יעקב מגיע אל שכם - ורוכש אדמה - כפי שהכתוב מציין: "וַיִּקֶן אֶת-חֶלְקַת הַשָּׂדֶה, אֲשֶׁר נָטָה-שָׁם אָהֳלוֹ, מִיַּד בְּנֵי-חֲמוֹר, אֲבִי שְׁכֶם--בְּמֵאָה, קְשִׂיטָה".  <br />על פי חז"ל: באה התורה ללמדנו דרך ארץ - כשיהיה אדם עולה לארץ ישראל מארץ אחרת במידה  והוא עשיר ירגיל עצמו לקנות מקום – אחוזה בארץ ישראל.<br />רש"י מסביר: יעקב רכש את חלקת השדה בְּמֵאָה, קְשִׂיטָה.   <br />"קְשִׂיטָה"-    הוא שם מטבע של כסף. <br />ה"כלי היקר" מסביר: מטרת יעקב ברכישת חלקת השדה בשכם הייתה: כי רצה לבנות שם מזבח ולא רצה לעלות  עולות ה'  חינם.<br />בדומה למה שעשה דוד המלך:<br />"וַיִּקֶן דָּוִד אֶת-הַגֹּרֶן וְאֶת-הַבָּקָר, בְּכֶסֶף שְׁקָלִים חֲמִשִּׁים".  [שמואל ב', כ"ד, כ"ד]<br />מדוע קנה  דוד את הגורן בכסף מלא - לעניות דעתי, ראה שלעתיד לבוא יבואו האויבים ויטענו כי שטח הר הבית שלהם. אך על ידי הקנייה בכסף מלא את המקום - יש יכולת לסתור את טענתם.<br />ה"כלי יקר" מוסיף ואומר - כי יעקב קנה  את חלקת השדה בשכם במאה קשיטה - כנגד המזבח שבבית העולמים שהיה גובהו  מאה אמה. וזאת על מנת לכפר על כל חטא שנמשך מחטאו של אדם הראשון שנברא מקצה השמים ועד קצהו, ונתמעט בחטאו והגיע למאה אמה - על כן  גובה המקדש – היה : מאה אמה - כי משם נוצר האדם – כמו שנאמר:<br />"מִזְבַּח אֲדָמָה, תַּעֲשֶׂה-לִּי", [שמות כ, כ] - מקום הארץ - היה  גם סיבה לחטא.<br />בספר הזוהר הקדוש נאמר: שיעקב זכה לנצח את יצר הרע - ויצר הרע הוא  שרו של עשיו.<br />גם בבראשית רבה נאמר:<br />"נתגוששת עם העליונים ויכולת להם" ולכן נקרא יעקב גם בשם "ישראל" כי כלול בשמו-  "א-ל"- כלומר: " שרית עם אלוהים ועם אנשים ותוכל כי "אל" – לשון של חוזק וגבורה,  ויעקב תיקן את חטאו של האדם הראשון – לפי שאדם הראשון נכנע ליצרו ואילו יעקב זכה לנצחו. כך זכה יעקב להתעלות על כל הבריאה.<br />מעידתה של דינה.<br />נאמר:  "וַתֵּצֵא דִינָה בַּת-לֵאָה, אֲשֶׁר יָלְדָה לְיַעֲקֹב, לִרְאוֹת, בִּבְנוֹת הָאָרֶץ"<br />רש"י מתפלא על תיאור דינה: "דִינָה בַּת-לֵאָה". הרי היא הייתה גם בת יעקב ובדרך כלל הכתוב מייחס את הבת לאבא ?<br />התשובה היא: על  שם יציאתה  מביתה לשוק היא נקראת: בת  לאה, לפי שהייתה  דומה לאימה שאף היא אישה היוצאת מביתה - כפי שהכתוב מתאר:<br />"וַיָּבֹא יַעֲקֹב מִן-הַשָּׂדֶה, בָּעֶרֶב, וַתֵּצֵא לֵאָה לִקְרָאתוֹ וַתֹּאמֶר אֵלַי תָּבוֹא,.." [להלן  ל', ט"ז]<br />על כך משל: הנאמר על ירושלים:<br />"הִנֵּה, כָּל-הַמֹּשֵׁל, עָלַיִךְ יִמְשֹׁל, לֵאמֹר:  כְּאִמָּה, בִּתָּהּ".[יחזקאל ט"ז, מ"ד]<br />כשם שהבת לומדת מדרכי אמה - כך בני ירושלים למדו מדרכם הרעה של הכנענים שישבו שם בתחילה.[ירושלמי, סנהדרין ב]<br />תוצאת  יציאתה מביתה הייתה - ששכם בן חמור בא עליה כדרכה - אבל הוסיף לענות אותה - שלא מדרכה.<br />הוא דיבר על לב דינה ואמר לה: דברי פיתוי המתיישבים על הלב - תראי כיצד  השקיע אביך בעד חלקת שדה  קטנה-כמה ממון רב בזבז [מאה קשיטה] אני אשא אותך לאישה וכך תקבלי את כל העיר וכל שדותיה.<br />"בעל הטורים" מסביר: היות ויעקב לא נתן את דינה לעשיו - לפי שהטמין אותה בתיבה מפניו - נענש שיצאה דינה בתו לראות בבנות הארץ ונבעלה על ידי שכם.<br />עוד נאמר במדרש - יעקב לא ביקש להשיאה למהול [לעשיו] – לכן היא נישאה לערל.<br />רבינו בחיי מוסיף : יעקב לא ביקש שדינה  תינשא  בהיתר לכן תינשא באיסור. <br />יעקב נענש  בעניין דינה מכמה סיבות:<br />א] יעקב אמר ללבן: "וְעָנְתָה-בִּי צִדְקָתִי בְּיוֹם מָחָר"[בראשית ל', ל"ג]<br />ב] לפי שמנע את דינה מעשיו אחיו כנאמר לעיל.<br />ג] כי לקח לעצמו שררה [שליטה] לכן אמר לו ה':<br />"אַל-תִּתְהַלֵּל, בְּיוֹם מָחָר:    כִּי לֹא-תֵדַע, מַה-יֵּלֶד יוֹם". [משלי כ"ז, א']<br />אתה אמרת: "וְעָנְתָה-בִּי צִדְקָתִי"- מחר בתך יוצאת ומתענה.<br />על השאלה באיזה אופן יצאה דינה מביתה? <br />עונה רבינו בחיי: דינה יצאה מביתה מקושטת כשם שיצאה גם לאה לקראת יעקב.<br />כפי שכתוב: "וַתֵּצֵא לֵאָה לִקְרָאתוֹ .."כלומר יצאנית בת יצאנית והכתוב  מגנה את האישה כשהיא יצאנית  כפי שנאמר:<br />"הֹמִיָּה הִיא וְסֹרָרֶת;    בְּבֵיתָהּ, לֹא-יִשְׁכְּנוּ רַגְלֶיהָ. פַּעַם, בַּחוּץ--פַּעַם בָּרְחֹבוֹת"; <br />[ משלי ז'. י"א- י"ב]<br />אבל כאשר היא צנועה  הכתוב משבח אותה: "כָּל-כְּבוּדָּה בַת-מֶלֶךְ פְּנִימָה" [תהלים  מ"ה, י"ד]<br />המדרש מספר: כי שכם בן חמור נשיא הארץ, שמע על יעקב העשיר  והנכבד ועל בתו הצנועה והחסודה וחשב לקחת אותה לאישה, אך הוא ידע כי  מתוך צניעותה אינה יוצאת מביתה, על כן שכר להקת מחול מקומית בשם: "בנות הארץ" וציווה  עליהן לרקוד ולשיר בקרבת מגוריה - דינה שמעה את הרעש והצלילים ויצאה מביתה לראות את בנות הארץ וכך שכם יצא וחטף אותה. <br />[ על פי ספר "מעשי אבות"]<br />"ספר הישר"  גם מתאר את שמחת בנות אנשי העיר, אלא מתאר זאת קצת בצורה שונה: דינה לא יצאה לבדה, אלא עם רחל ולאה והשפחות ושם שכם בן חמור התעניין בדינה – שאל את אנשיו לזהותה  ואז חטף אותה.<br />לסיכום, לאור האמור לעיל ניתן להסיק: כי יעקב קנה את חלקת השדה בשכם  באמצעות ממון שהיה ברשותו,<br />רצה בכך להשאיר הוכחות לדורות הבאים - כי המקום נרכש בכסף מלא ובכך  לסתור את טענות המקטרגים הטוענים – כי המקום הוא "כיבוש"<br />יעקב רצה להקים שם מזבח ולכן היה צורך לשלם עבור השטח.<br />ממעידתה של דינה - בת יעקב ניתן ללמוד על חשיבות הצניעות והזהירות – להימנע ללכת לסביבה שלילית - כי הדבר עלול להזיק לחייה של יהודייה – בת טובים.<br />כמאמר הפתגם הידוע  "אמור לי מי חברך ואומר לך – מי אתה" <br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

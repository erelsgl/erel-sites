<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>טבעיות ביהדות - דף מקורות, לט&quot;ו בשבט</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/sig_index_0.html'/>
<meta name='author' content="חגי הופר" />
<meta name='receiver' content="hagaihof @ gmail.com" />
<meta name='jmQovc' content="tnk1/messages/sig_index_0.html" />
<meta name='tvnit' content="" />
<link rel='canonical' href='https://tora.us.fm/tnk1/messages/sig_index_0.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_sig_index_0' class='kll '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sig/index.html'>הקשר לפרשה</a>&gt;</div>

</div>
<!--NiwutElyon1-->
<h1 id='h1'>טבעיות ביהדות - דף מקורות, לט"ו בשבט</h1>
<div id='idfields'>
<p>קוד: טבעיות ביהדות - דף מקורות, לט"ו בשבט בתנ"ך</p>
<p>סוג: כלל</p>
<p>מאת: חגי הופר</p>
<p>אל: hagaihof @ gmail.com</p>
</div>
<script type='text/javascript'>kotrt()</script>
<div id='tokn'>
<p dir="RTL">טבעיות ביהדות – דף מקורות</p> 
<p dir="RTL">אתמול, ט"ו בשבט ה'תשע"ד, 2014, הייתי
בשיעור מעניין, שהיה בעצם עימות בין בגישה הדתית והחילונית בקשר לטבעיות. אני מצרף
כאן את המקורות שחולקו, בתקווה שאיני גורם עוגמת נפש למביאים אותם וליצירת חומר
לחמשבה לכבוד החג.</p> 
<p dir="RTL">&#160;</p> 
<p dir="RTL">מעשה ששאל טורנוסרופוס הרשע
את רבי עקיבא: איזו מעשים נאים, של הקדוש ברוך הוא או של בשר ודם? אמר לו: של בשר ודם
נאים. אמר לו טורנוסרופוס: הרי השמים והארץ יכול אדם לעשות כיוצא בהם?! אמר לו רבי
עקיבא: לא תאמר לי בדבר שהוא למעלה מן הבריות שאין שולטין עליו, אלא אמור דברים שהם
מצויין בבני אדם. אמר לו: למה אתם מולין? אמר לו: אני הייתי יודע שעל דבר זה אתה שואלני,
ולכך הקדמתי ואמרתי לך, שמעשה בני אדם נאים משל הקדוש ברוך הוא. הביא לו רבי עקיבא
שיבולים וגלסקאות [=מיני מאפה, לחמניות]. אמר לו: אלו מעשה הקדוש ברוך הוא, ואלו מעשה
ידי אדם. אמר לו: אין אלו נאים יותר מן השיבולים?! אמר לו טורנוסרופוס: אם הוא חפץ
במילה, למה אינו יוצא הולד מהול ממעי אמו? אמר לו רבי עקיבא: ולמה שוררו [= חבל הטבור]
יוצא עמו והוא תלוי בבטנו ואמו חותכו ומה שאתה אומר למה אינו יוצא מהול, לפי שלא נתן
הקדוש ברוך הוא את המצות לישראל, אלא לצרף אותם בהם.&#160; ולכך אמר דוד: (כל) אמרת ה' צרופה (תהלים יח לא).&#160;</p>  
<p dir="RTL">מדרש תנחומא, פרשת תזריע,
סימן ה</p> 
<p dir="RTL">
<a href="http://midreshet.org.il/pageview.aspx?id=384">http://midreshet.org.il/pageview.aspx?id=384</a></p> 
<p dir="RTL">ישעיהו ליבוביץ, יהדות, עם יהודי ומדינת ישראל:</p> 
<p dir="RTL">אנו מבחינים שני טיפוסים
בדתיות: דת שביסודה ערכים ואמונות שמהם מתחייבים גם מעשים, ודת שביסודה מצוות ומעשים
שעל קיומם מושתתים גם ערכים ותכנים תודעתיים. "דת של ערכים ואמונות" היא
דת מעניקה - היא אמצעי-עזר לאדם לסיפוק צרכיו הרוחניים ולשיכוך לבטיו הנפשיים; תכליתה
היא האדם, ואלהים מציע בה את שירותו לאדם; המקבל עליו דת זו הוא אדם נגאל. "דת
של מצוות" היא דת תובעת - היא מטילה על האדם חובות ותפקידים ועושה אותו כלי-שרת
להגשמת תכלית שאיננה מתגלמת באדם; הסיפוק שהיא נותנת אינו אלא הסיפוק שיש לאדם מעשיית
חובתו; המקבל עליו דת זו הוא אדם העובד את אלהיו עבודה לשמה - משום שאותו ראוי לעבוד.
מידות שונות של שני טיפוסי דתיות אלה מצויות, כנראה, בכל הדתות. אולם הדתות נבדלות
זו מזו מבחינת עדיפות טיפוס אחד על משנהו.&#160;
</p> 
<p dir="RTL">&#160;</p> 
<p dir="RTL">דתיות מן הטיפוס הראשון
מאפיינת את הנצרות - סמלה העליון הוא הצלב, הקרבן שאלהים מביא למען האדם. ואילו סמלה
העליון של האמונה ביהדות הוא מעמד אברהם אבינו בהר-המוריה, כשכל ערכי האדם מבוטלים
ונדמים מפני יראת ה' ואהבתו. הצלב הוא כולו ויתור לטבע האדם; העקידה - היא הנצחון
המוחלט של האדם על טבעו. "ויחבוש את חמורו - כבש את החמריות שבו, והוא החמור שעתיד
לרכוב עליו המלך המשיח" (אברבנאל).&#160;</p>  
<p dir="RTL">&#160;</p> 
<p dir="RTL">בכלל "חמריות"
זו ישנם גם כל הגורמים הרגשיים והמצפוניים שההומניזם האתיאיסטי רואה אותם כ"טובים".
אף בברכות-השחר שלפני פרשת העקידה אמור: "וכוף את יצרנו להשתעבד לך" - בקשה
שחלה על שני היצרים, שאילו ייחסנו אותה ליצר-הרע בלבד היתה בקשה באנאלית. אברהם אבינו
הוא-הוא שפרץ את תחומי העבדות האנושית האוניברסלית, את שעבוד האדם לכוחות טבעו. לא
כל אדם הוא אברהם אבינו, ולא כל אדם הועמד בנסיון העקידה,אבל מעין מעשה אברהם אבינו
יש בקיום המצוות המעשיות יום-יום, בהכוונת כל פעולות האדם לא לפי תכונות גופו ונפשו,
לא לפי יצריו, יש לפי משמעותן בשבילו, אלא בעשייתן משום עבודת השם; בזה יש אחד מששים
לעקידה. מבחינה זו פסולה השאלה: מה הדת נותנת לי? - האדם הדתי אינו שואל אלא: מה
אני מחוייב לתת לדת?</p> 
<p dir="RTL">
<a href="http://tpeople.co.il/leibowitz/leibarticles.asp?id=31">http://tpeople.co.il/leibowitz/leibarticles.asp?id=31</a></p> 
<p dir="RTL">הרב
קוק:</p> 
<p dir="RTL">האנשים
הטבעיים שאינם מלומדים, יש להם יתרון בהרבה דברים על המלומדים, בזה שלא נתטשטש
אצלם השכל הטבעי והמוסר העצמי על ידי השגיאות העולות מהלימודים, ועל יד חלישות
הכוחות וההתקצפות הבאה על ידי העול הלימודי. ומכל מקום הם צריכים לקבל הדרכה בפרטי
החיים מהמלומדים, והמלומדים צריכים תמיד לסגל לעצמם כפי האפשרי להם את הכשרון
הטבעי של עמי הארץ, בין בהשקפת החיים, בין בהכרת המוסר מצד טבעיותו, ואז יתעלו הם
בפיתוח שכלם יותר ויותר. וכן הדבר נוהג אפילו בצדיקים ורשעים, שישנם רשעים כאלה
שהחלק הטוב שנשאר אצלם הוא מבונה בכח טבעי עצמי וטהור כל כך, עד שצדיקים צריכים
ללמוד מהם ולקבל מהם, ואז דווקא יתעלו הצדיקים במעלתם העליונה. וכן הדבר נוהג גם
בכלל האומות ביחש כל אחד מהן לחברתה, וביחוד בין אומות העולם לישראל.</p> 
<p dir="RTL">
<a href="http://ravtzair.blogspot.co.il/2010/11/blog-post_03.html">http://ravtzair.blogspot.co.il/2010/11/blog-post_03.html</a></p> 
<p class="a1" dir="RTL">מיכה יוסף ברדיצ'בסקי, שינוי ערכין:</p> 
<p class="a1" dir="RTL">"עם ישראל נחנט וישכב למעצבה, קבור הוא בערימות חול אשר שׂמוּ
מחנק לרוחו ולנפשו. לספר המופשט, שבלע בקרבו כל כוחות העם וכל עצמותו וחייו
בתולדתו הארוכה, אין עוד דבר לחיים והטבע. הוא ספר בפני עצמו, הכל ממנו, הכל בתוכו
והכל בעדו; ולאיש ישראל לא נשאר רק להפוך ולהפוך בו, לפרשו לדרשו, לגרסו ולעשות
אזנים לתורתו, כי הוא לו תמצית החיים ותכלית מין האנושי, שלא נברא רק בשבילו".</p> 
<p class="a1" dir="RTL">"נורא
הדבר! העם חדל להרגיש, כי יש דעת אשר יקנה לו האדם בהתבוננו בעצמו בחזיונות אשר
מסביב לו ובמראות החיים והטבע. דעתו היתה רק הגות בספרים ישנים ונושנים; והתפתחות
הדעת היא בעיניו – לעות פירושים וביאורים אין-קץ לספרים הללו ולדרוש עליהם
תלי-תלים. וישכח העם הזה, כי הדעת היא באור ה' הזרוע, בחזיונות הטבע והחיים,
בהשגתם ובהתרוממות הנפש הבאה על ידם; דעת שבה סוד גדולתם של עמי המערב עם חייהם
המלאים והשלמים".</p> 
<p dir="RTL">
<a href="http://benyehuda.org/berdi/netivot.html">http://benyehuda.org/berdi/netivot.html</a></p> 
<p dir="RTL">א.ד. גורדון, "האדם והטבע":</p> 
<p dir="RTL">ופקחת ביום ההוא את עיניך, בן אדם, והצצת ישר לתוך עיני הטבע וראית
בהן את תמונתך.&#160;&#160;וידעת, כי אל
עצמך שבת, כי בהתעלמך מן הטבע התעלמת מעצמך.&#160;&#160;ושבת וראית, והנה מעליך, מעל ידיך ורגליך, מעל כל
גֵוך ונפשך נפרכים ונושרים, נפרכים ונושרים שברים שברים כבדים, קשים, מעיקים, ואתה
מתיישר, מזדקף, גדל.&#160;&#160;וידעת,
כי אלה הם שברי קליפתך, אשר התכווצת בתוכה בתמהון לבך, כצב בתוך שיריונו, ואשר
לאחרונה גדלת מתוכה.&#160;&#160;והכרת
ביום ההוא, כי הכל היה לא לפי מידתך, וכי את הכל עליך לחדש: את מאכלך ואת משתך, את
הלבשתך ואת מעונך, את אופן עבודתך ואת דרך לימודך–את הכל…&#160;&#160;והרגשת ביום ההוא בל כוח לבבך את הלחץ, אשר קירות
הבתים בעיר–וגם בכפר–לוחצים על נפשך, והרגשת כל חציצה קלה, החוצצת בין נפשך ובין
המרחב בעולמי, בין נפשך ובין החיים העולמיים.&#160;&#160;והיה כאשר תבנה לך בית, ושמת לבך לא להרבות בו
חדרים וחדרי חדרים, כי אם לזאת תשים כל לבך–כי לא יהיה בו דבר חוצץ בפני המרחב
העולמי, בפני החיים העולמיים, כי בשבתך בביתך, בשכבך ובקומך–בכל עת ובכל שעה תהיה
כולך בתוך המרחב ההוא, בתוך החיים ההם, וכן תבנה גם את בתי העבודה והמלאכה, גם את
בתי התורה והחכמה.&#160;&#160;ורווח תשים
בין בית ובין בית; רווח גדול, אשר לא יגזול ולא יעלים בית מבית את חלקו בעולם הזה.</p> 
<p dir="RTL">ולא יהיה עוד ביום ההוא בנינך, בן אדם, חורבן להוד בנינו של עולם,
ולא תפארת בניתך–פגימה בספירת התפארת העולמית; ולא תהיה עוד העזובה הטבעית עם
חרבותיך הנשכחות היופי האמיתי, האין-סופי היחידי.&#160;&#160;ולקחת תורה מפי הטבע, תורת הבנייה והיצירה, ולמדת
לעשות כמעשהו בכל אשר תבנה ובכל אשר תיצור.&#160;&#160;וכן בכל דרכיך ובכל חייך תלמד להיות שותף לו במעשה
בראשית.</p> 
<p dir="RTL">והיה ביום ההוא וניתנה בך, בן אדם, רוח חדשה, והרגשת רגש חדש, רעב
חדש–לא רעב ללחם ולא צמא לכסף, כי אם לעבודה.&#160;&#160;ומצאת עונג בכל עבודה, אשר תעבוד, ובכל מעשה, אשר
תעשה, כעונג אשר אתה מוצא באכילה והשתיה.&#160;&#160;ושמת לבך ביום ההוא להנעים ולהטעים את עבודתך,
כאשר הנך שם לב היום להנעים את מאכלך, וכאשר הנך שם לב היום להרבות את פרי
עבודתך–את הכסף.&#160;&#160;וידעת לעבוד
די סיפוקך בכל יום. לא תגרע ולא תוסיף.&#160;&#160;אבל יתר כל תשים לב לעבוד כל עבודה וכל מעשה בתוך
הטבע, בתוך העבודה העולמית, בתוך החיים העולמיים והמרחב העולמי.&#160;&#160;כן תעשה את עבודתך בשדה וכן תעשה את עבודתך
בבית.&#160;&#160;כי כך תבנה את
הבית.</p> 
<p dir="RTL">
<a href="http://benyehuda.org/gordon_ad/haadam_vehateva_02.html">http://benyehuda.org/gordon_ad/haadam_vehateva_02.html</a></p> 
<p dir="RTL">מהר"ל, תפארת ישראל:</p> 
<p dir="RTL">התבאר לך (פרק א) כי הפעולות
האלקיות, שהם מצות התורה, הם ראוים לאדם לפי מדריגת נפשו האלקית שהיא בקרבו. והפעולות
האלו הם השלמת האדם, שבהם יושלם, עד שהוא הבריאה אשר בה רצון בוראו. ויתבאר בפרקים
הבאים דבר זה באריכות, בעזרת נותן התורה. ובזה הפרק יתבאר דרך כללות בקצור, שהאדם
יציר כפו של הקב"ה, מבחר התחתונים, חסר. עד שהוא יושלם על ידי מעשה עצמו. ועל
ידי מצות התורה יגיע האדם אל ההשלמה. כי מצד שיש בו נפש אלקי שיש בו הכנה אלקית, לכך
אין השלמתו בדבר שהוא טבעי, אבל השלמתו בתורה ובמצוה, שהוא על הטבע.</p> 
<p dir="RTL">
<a href="http://www.responsa.co.il/searchg/%D7%A1%D7%A4%D7%A8%20%D7%AA%D7%A4%D7%90%D7%A8%D7%AA%20%D7%99%D7%A9%D7%A8%D7%90%D7%9C%20%D7%A4%D7%A8%D7%A7%20%D7%91_h.aspx">http://www.responsa.co.il/searchg/%D7%A1%D7%A4%D7%A8%20%D7%AA%D7%A4%D7%90%D7%A8%D7%AA%20%D7%99%D7%A9%D7%A8%D7%90%D7%9C%20%D7%A4%D7%A8%D7%A7%20%D7%91_h.aspx</a></p> 
<p dir="RTL">
<a href="http://www.hebrewbooks.org/pagefeed/hebrewbooks_org_42865_81.pdf">http://www.hebrewbooks.org/pagefeed/hebrewbooks_org_42865_81.pdf</a></p> 
<p dir="RTL">&#160;</p> 
<br/>
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

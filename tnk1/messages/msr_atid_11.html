<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>יחזקאל לב בימינו</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/msr_atid_11.html'/>
<meta name='author' content="זינדני יחזקאל" />
<meta name='receiver' content="" />
<meta name='jmQovc' content="tnk1/messages/msr_atid_11.html" />
<meta name='tvnit' content="" />
<link rel='canonical' href='https://tora.us.fm/tnk1/messages/msr_atid_11.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_msr_atid_11' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/atid.html'>העתיד</a>&gt;<a href='../../tnk1/msr/atid_hezizz.html'>צפונות העתיד על-פי התנ"ך</a>&gt;</div>

</div>
<!--NiwutElyon1-->
<h1 id='h1'>יחזקאל לב בימינו</h1>
<div id='idfields'>
<p>קוד: יחזקאל לב בימינו בתנ"ך</p>
<p>סוג: תוכן_מפורט</p>
<p>מאת: זינדני יחזקאל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>יחזקאל ל"ב<br /> <br />א. וַיְהִי לשון צער בִּשְׁתֵּי עֶשְׂרֵה שָׁנָה לגלות יהויכין, היא השנה הראשונה לחרבן הבית בִּשְׁנֵי עָשָׂר חֹדֶשׁ בְּאֶחָד לַחֹדֶשׁ הוא ראש חדש אדר הָיָה דְבַר יְהוָה, אֵלַי לֵאמֹר דבר צער לאמר.<p>ב. בֶּן אָדָם הנביא יחזקאל שָׂא קִינָה עַל פַּרְעֹה מֶלֶךְ מִצְרַיִם, וְאָמַרְתָּ אֵלָיו הרם קולך בדברי הספד על נשיא ארה"ב, וכה תאמר לו כְּפִיר גּוֹיִם נִדְמֵיתָ אתה החשבת את עצמך כגדול וכחזק מבין הגוים, ככפיר אריות וְאַתָּה, כַּתַּנִּים בַּיַּמִּים ואילו אתה, היה לך להיות רובץ בתוך יאוריך כתנין וַתָּגַח בְּנַהֲרוֹתֶיךָ אבל אתה לא כך עשית, אלא הגחת מנהרותיך. כלומר: יצאת מארצך וַתִּדְלַח מַיִם בְּרַגְלֶיךָ וכשיצאת מארצך, עם מים דלוחים ברגלך יצאת וַתִּרְפֹּס נַהֲרוֹתָם לכלכלת נהרות עמים אחרים, ועל דרך המשל נאמר הדבר על ארה"ב, שהתערבה בכל סכסוך בעולם, אם בדרך דיפלומטית, ואם באמצעים צבאיים, והביאה מארצה כלי משחית והרסה ארצות עמים.</p><p>ג. כֹּה אָמַר, אֲדֹנָי יְהוִה שבמאמרו הכל נעשה וּפָרַשְׂתִּי עָלֶיךָ אֶת רִשְׁתִּי, בִּקְהַל עַמִּים רַבִּים אכין לך מלכודת, שיהיו מעורבים בו עמים רבים וְהֶעֱלוּךָ, בְּחֶרְמִי ותלכד במלכודת זו.<br /> <br />ד. וּנְטַשְׁתִּיךָ בָאָרֶץ אפקיר ואפזר אותך, בכל הארצות עַל פְּנֵי הַשָּׂדֶה אֲטִילֶךָ אשליך אותך מחוץ למקומך וְהִשְׁכַּנְתִּי עָלֶיךָ כָּל עוֹף הַשָּׁמַיִם תהיה מאכל לעוף השמים. רמז, כי תחילת מפלתו בביתו, יהיה בקיץ וְהִשְׂבַּעְתִּי מִמְּךָ חַיַּת כָּל הָאָרֶץ ופגרי נבלתך יהיו כה רבים, שימשיכו להישאר על פני האדמה לתוך החורף, ויהיו למאכל לחית הארץ.</p><p>ה. וְנָתַתִּי אֶת בְּשָׂרְךָ, עַל הֶהָרִים אתה, שנתת את לבך גבוה מכל העמים, תיפול מכל המקומות הגבוהים וּמִלֵּאתִי הַגֵּאָיוֹת, רָמוּתֶךָ ואמלא את כל המקומות הנמוכים, בפגרי גאוותך, שיהיו לרימה ותולעה. </p><p>ו. וְהִשְׁקֵיתִי אֶרֶץ צָפָתְךָ מִדָּמְךָ, אֶל הֶהָרִים ארווה ואציף את ארצך מדמך, בכל המקומות הגבוהים וַאֲפִקִים, יִמָּלְאוּן מִמֶּךָּ ודמך יתפשט, ויגיע לכל הדרכים, ולכל המקומות הנמוכים.<br />ז. וְכִסֵּיתִי בְכַבּוֹתְךָ שָׁמַיִם על דרך המשל, מתאר הנביא את ארה"ב לנר גדול המאיר בעולם, וכשיכבו אותו, יעלה עשנו כדרך הנרות שמכבים אותם. וכגודל האור, כך כובד העשן, שיכסה את כל השמים וְהִקְדַּרְתִּי אֶת כֹּכְבֵיהֶם יהיו בעיניך שחורים שֶׁמֶשׁ בֶּעָנָן אֲכַסֶּנּוּ, וְיָרֵחַ לֹא יָאִיר אוֹרוֹ אומר הקב"ה לנשיא ארה"ב: הצרה שאביא על ארצך, תהיה כל כך גדולה, שיהיה נדמה לך שכל העולם חושך.<br />ח. כָּל מְאוֹרֵי אוֹר בַּשָּׁמַיִם, אַקְדִּירֵם עָלֶיךָ אומר רש"י: שרים של מעלה מליציך, גם הם יפלו כמוך, ולא יהיה לך מליצי יושר וְנָתַתִּי חֹשֶׁךְ עַל אַרְצְךָ תיאור זה מתאים למה שצופים מדענים בימינו, על אשר יתחולל בעולם כתוצאה ממלחמה גרעינית, והם מכנים זאת: חורף גרעיני נְאֻם אֲדֹנָי יְהוִה שבמאמרו מתקיים הכל.<br />ט. וְהִכְעַסְתִּי לֵב, עַמִּים רַבִּים  בַּהֲבִיאִי שִׁבְרְךָ בַּגּוֹיִם אביא כעס וצער לכל העמים, כשאביא אליהם את שמועת מפלתך עַל אֲרָצוֹת אֲשֶׁר לֹא יְדַעְתָּם אפילו ארצות שלא הכרת בהם, יחרדו ממה שקרה לך.<br />י. וַהֲשִׁמּוֹתִי עָלֶיךָ עַמִּים רַבִּים יתמהו על מפלתך וּמַלְכֵיהֶם יִשְׂעֲרוּ עָלֶיךָ שַׂעַר ישערו שערות ראשם, מפחד ואימה בְּעוֹפְפִי חַרְבִּי, עַל פְּנֵיהֶם מדינות אירופה, נמצאות במסלול מעופם של חלק מהטילים הבליסטיים של רוסיה, מכיוון שרובם יעברו מעל הקוטב הצפוני, ובעת שיפקוד ה' בחרבו הקשה הגדולה והחזקה, שזהו הנשק הגרעיני, את ארה"ב, יהיו מדינות אירופה בבעתה, בראותם את כלי המשחית הללו מעופפים מעל ראשיהם, בדרכם להשמיד את ארה"ב וְחָרְדוּ לִרְגָעִים אִישׁ לְנַפְשׁוֹ, בְּיוֹם מַפַּלְתֶּךָ חרדה תאחז אותם בכל רגע ורגע מהצפוי להם, בראותם את בעלת בריתם הגדולה מתמוטטת לנגד עיניהם. כי יבינו, שברגע שרוסיה תכריע את האויב המסוכן ביותר שלה, את ארה"ב, היא תפנה את כלי המשחית אליהם.<br />יא. כִּי כֹּה אָמַר, אֲדֹנָי יְהוִה בפנייתו לנשיא ארה"ב, בא הכתוב לחזק דבריו, שאין דברי ה' שבים ריקים חֶרֶב מֶלֶךְ בָּבֶל, תְּבוֹאֶךָ מודיע אני לך בזאת, שבוא אביא עליך את רוסיה, עם כל כלי משחיתה.<br />יב. בְּחַרְבוֹת גִּבּוֹרִים אַפִּיל הֲמוֹנֶךָ אותם אלה שיפילו אותך, עשויים ללא חת עָרִיצֵי גוֹיִם כֻּלָּם החזקים והתקיפים שבעמים וְשָׁדְדוּ אֶת גְּאוֹן מִצְרַיִם ושדדו את ממלכת ארה"ב וְנִשְׁמַד כָּל הֲמוֹנָהּ רוב העם יושמד.<br />יג. וְהַאֲבַדְתִּי, אֶת כָּל בְּהֶמְתָּהּ התנאים הסביבתיים בארה"ב, אחרי הפצצה גרעינית מסיבית כל כך, יהיו כל כך רעילים, שבעלי חיים לא יוכלו להתקיים מֵעַל, מַיִם רַבִּים וכל זה יהיה לאחר רמת חיים מהגבוהות בעולם, שנמשל כאן כמים רבים וְלֹא תִדְלָחֵם רֶגֶל אָדָם עוֹד ולא תתלכלך עוד, ממעשי בני אדם וּפַרְסוֹת בְּהֵמָה לֹא תִדְלָחֵם כי אשמיד את כולם.<br />יד. אָז אַשְׁקִיעַ מֵימֵיהֶם מאין אדם ובהמה, תשקע העכירות לתחתית וְנַהֲרוֹתָם כַּשֶּׁמֶן אוֹלִיךְ יהיו זכים כשמן. רוצה לאמר: שמכאן ואילך, תהיה רגיעה מכוון ארה"ב נְאֻם, אֲדֹנָי יְהוִה שבמאמרו הכל נעשה. <br />טו. בְּתִתִּי אֶת אֶרֶץ מִצְרַיִם שְׁמָמָה וּנְשַׁמָּה כשאתן את ארה"ב, שממה מאין יושב אֶרֶץ מִמְּלֹאָהּ ארץ שהיתה מלאת אדם ובהמה בְּהַכּוֹתִי, אֶת כָּל יוֹשְׁבֵי בָהּ כשאסיים להכות את כל יושביה וְיָדְעוּ, כִּי אֲנִי יְהוָה ידעו כולם, כי נאמן אני לשלם גמול.<br />טז. קִינָה הִיא וְקוֹנְנוּהָ ראויה היא, שיאמרו עליה דברי הספד וקינה בְּנוֹת הַגּוֹיִם תְּקוֹנֵנָּה אוֹתָהּ קהילות הגוים יקוננו אותה, ובלשון נקבה נקט הפסוק, שכך היה תפקיד הנשים עַל מִצְרַיִם וְעַל כָּל הֲמוֹנָהּ תְּקוֹנֵנָּה אוֹתָהּ על ארה"ב לבדה. כי הקינה הזאת מיוחדת לה, בהיותה מלכת העמים, ובגלל חותמה העצום שהשאירה בעולם נְאֻם אֲדֹנָי יְהוִה שבמאמרו הכל מתקיים.<br />יז. וַיְהִי בִּשְׁתֵּי עֶשְׂרֵה שָׁנָה לגלות יהויכין בַּחֲמִשָּׁה עָשָׂר לַחֹדֶשׁ לחדש אדר הָיָה דְבַר יְהוָה, אֵלַי לֵאמֹר דבר נבואה לאמר.<br />יח. בֶּן אָדָם יחזקאל הנביא נְהֵה עַל הֲמוֹן מִצְרַיִם אמור דברי קינה, על אזרחי ארה"ב וְהוֹרִדֵהוּ; אוֹתָהּ וּבְנוֹת גּוֹיִם אַדִּרִם, אֶל אֶרֶץ תַּחְתִּיּוֹת ולוה אותה ואת שאר העמים החזקים בדברי קינה, בדרכם לשאול אֶת יוֹרְדֵי בוֹר כל הנהרגים שבהם. <br />יט. מִמִּי, נָעָמְתָּ מה החשיבות שלקחת על עצמך, שבגללה דימית, כי גורלך לא יהיה כגורל שאר העמים רְדָה וְהָשְׁכְּבָה, אֶת עֲרֵלִים רד גם אתה שאולה, ושם תשכב עם שאר הרשעים.<br />כ. בְּתוֹךְ חַלְלֵי חֶרֶב, יִפֹּלוּ יחד עם חללי מלחמה אחרים יפלו חֶרֶב נִתָּנָה יינתנו לחרב כולם מָשְׁכוּ אוֹתָהּ וְכָל הֲמוֹנֶיהָ האויבים יסחבו אל השאול, את המוני אזרחי ארה"ב.<br />כא. יְדַבְּרוּ לוֹ אֵלֵי גִבּוֹרִים, מִתּוֹךְ שְׁאוֹל אֶת עֹזְרָיו אותם מדינות חזקות המקורבות לארה"ב, שנפלו במלחמה והגיעו לשאול, יפנו לארה"ב בדברי לעג כשתגיע לשאול יָרְדוּ שָׁכְבוּ הָעֲרֵלִים, חַלְלֵי חָרֶב גם הם רשעים כמונו, גם הם נפלו במלחמה כמו כולנו. <br />כב. שָׁם אַשּׁוּר וְכָל קְהָלָהּ גם רוסיה כמו כולם, תגיע לשאול עם כל תושביה, והעמים האחרים שהיו יחד איתה סְבִיבוֹתָיו קִבְרֹתָיו המילה סביבותיו, באה לציין קרבת זמן ומקום, דהינו: בסביבת זמן נפילת ארה"ב, תהיה נפילת רוסיה, שבמלחמה הזאת יפלו כולם, אחד אחרי השני, אירוע רודף אירוע כֻּלָּם חֲלָלִים, הַנֹּפְלִים בֶּחָרֶב כולם חללי מלחמה.<br />כג. אֲשֶׁר נִתְּנוּ קִבְרֹתֶיהָ, בְּיַרְכְּתֵי בוֹר על דרך ההפלגה רוצה לאמר: שיגיעו לשאול תחתית להגדיל אבדנם, שלא תשיגם יד ויאבדו לעולם וַיְהִי קְהָלָהּ, סְבִיבוֹת קְבֻרָתָהּ אזרחיה וצבאה, יפלו יחד כֻּלָּם חֲלָלִים נֹפְלִים בַּחֶרֶב כולם חללי מלחמה אֲשֶׁר נָתְנוּ חִתִּית בְּאֶרֶץ חַיִּים על אשר הטילו פחד, על תושבי ישראל.<br />כד. שָׁם עֵילָם וְכָל הֲמוֹנָהּ כאן מונה הנביא, רשימה של עמים, שנפלו במלחמה יחד עם רוסיה. כולם, עמים שהטילו פחד על ישראל סְבִיבוֹת קְבֻרָתָהּ באותו זמן, עם רוסיה כֻּלָּם חֲלָלִים הַנֹּפְלִים בַּחֶרֶב כולם חללי מלחמה אֲשֶׁר יָרְדוּ עֲרֵלִים אֶל אֶרֶץ תַּחְתִּיּוֹת אשר מתו ברשעם, וירדו לשאול אֲשֶׁר נָתְנוּ חִתִּיתָם בְּאֶרֶץ חַיִּים על אשר גרמו לחרדה, לתושבי ישראל וַיִּשְׂאוּ כְלִמָּתָם, אֶת יוֹרְדֵי בוֹר יהיו נכלמים מגדולתם שהיתה להם, ועתה יורדים אלי קבר כחללי מלחמה.<br />כה. בְּתוֹךְ חֲלָלִים נָתְנוּ מִשְׁכָּב לָהּ, בְּכָל הֲמוֹנָהּ עם שאר חללי המלחמה, יהיו קבורים המונים בקבר משותף סְבִיבוֹתָיו, קִבְרֹתֶהָ בקרבת מקום קבורת צבא רוסיה, הבאים למלחמה עם ישראל. בקברי אחים ענקיים יקברו, סביב סביב כֻּלָּם עֲרֵלִים חַלְלֵי חֶרֶב כולם רשעים, הנופלים במלחמה כִּי נִתַּן חִתִּיתָם בְּאֶרֶץ חַיִּים כיוון שהטילו פחד על ישראל וַיִּשְׂאוּ כְלִמָּתָם אֶת יוֹרְדֵי בוֹר ירדו מגדולתם בבושת פנים, בנפלם בחרב בְּתוֹךְ חֲלָלִים, נִתָּן יינתנו לאובדן עולם.<br />כו. שָׁם מֶשֶׁךְ תֻּבַל וְכָל הֲמוֹנָהּ אלה חלק מעמי רוסיה סְבִיבוֹתָיו קִבְרוֹתֶיהָ גם הם יקברו בקברי האחים הגדולים בתחומי ישראל כֻּלָּם עֲרֵלִים מְחֻלְלֵי חֶרֶב כולם רשעים הנופלים במלחמה כִּי נָתְנוּ חִתִּיתָם בְּאֶרֶץ חַיִּים כי נתנו פחדם ומוראם, בארץ ישראל.<br />כז. וְלֹא יִשְׁכְּבוּ אֶת גִּבּוֹרִים, נֹפְלִים מֵעֲרֵלִים ולא יינתנו לקבורה, יחד עם שאר אנשי המלחמה, חללי רשעים אֲשֶׁר יָרְדוּ שְׁאוֹל בִּכְלֵי מִלְחַמְתָּם אשר שלחו יד בנפשם, בכלי נשקם וַיִּתְּנוּ אֶת חַרְבוֹתָם תַּחַת רָאשֵׁיהֶם יתחייבו בראשם בעוון זה וַתְּהִי עֲו&#8205;ֹנֹתָם עַל עַצְמוֹתָם ישרפו עצמותיהם בעוון זה, ולא יובאו לקבורה כִּי חִתִּית גִּבּוֹרִים, בְּאֶרֶץ חַיִּים כי חפץ ה' באנשי מלחמה גיבורים, שילחמו בחירוף נפש, ויש להבין שתכלית הבאתם למלחמה על עמו ישראל, לאחר שהוכיחו גבורתם במלחמה נגד ארה"ב ושאר עמי העולם החזקים, הוא לצורך קידוש שמו של הקב"ה בעולם, במלחמתו בהם, ובגלל שבעצם מותם יביאו לקידוש ה' בעולם, יזכו לקבורה בישראל שזהו כבוד גדול, כי בכל העולם יישארו פגרי האנשים כדומן על פני האדמה, ואותם רשעים הבאים למלחמה על ישראל, שישלחו יד בנפשם, פוגמים בקידוש ה', ועוונותם באה על עצמותם. על כן ישרפו באש, כי תישלל מהם זכות הקבורה. <br />כח. וְאַתָּה, בְּתוֹךְ עֲרֵלִים תִּשָּׁבַר ואתה: אומר הקב"ה לנשיא ארה"ב ועמו, מיתת רשעים תמותו וְתִשְׁכַּב אֶת חַלְלֵי חָרֶב גם אתה יחד אתם, תהיה בשאול.<br />כט. שָׁמָּה אֱדוֹם, מְלָכֶיהָ וְכָל נְשִׂיאֶיהָ כינוי לרוסיה, שמאגדת בתוכה את כל מעצמות העבר שהרעו לישראל, החריבו את שני בתי המקדש, והגלו את עם ישראל מארצו אֲשֶׁר נִתְּנוּ בִגְבוּרָתָם, אֶת חַלְלֵי חָרֶב לאחר שהוכיחו את גבורתם, בנצחם את ארה"ב. יפלו במלחמה, נגד ישראל הֵמָּה אֶת עֲרֵלִים יִשְׁכָּבוּ הם, עם שאר רשעים ימותו וְאֶת יֹרְדֵי בוֹר ויקברו עם שאר הנהרגים.<br />ל. שָׁמָּה נְסִיכֵי צָפוֹן כֻּלָּם, וְכָל צִדֹנִי כל המכובדים בעמי צפון, הבוטחים בכוחם ובגבורתם אֲשֶׁר יָרְדוּ אֶת חֲלָלִים יפלו יחד עם שאר העמים, שנפלו חלל במלחמתם בישראל בְּחִתִּיתָם מִגְּבוּרָתָם בּוֹשִׁים כשבאו למלחמת השמד נגד ישראל, בטחו בכוחם ובגבורתם, מאחר והכניעו את ארה"ב וכל מעצמות המערב, והיו בטוחים שהשמדת ישראל היא משימה קלה. עתה, כשנפלו חללים במלחמתם בישראל, יבושו ויכלמו מגבורתם. כגודל הביטחון, כך גודל הבושה וַיִּשְׁכְּבוּ עֲרֵלִים אֶת חַלְלֵי חֶרֶב ורשעים אלה, יפלו בחרב עם שאר חללי הרשעים וַיִּשְׂאוּ כְלִמָּתָם אֶת יוֹרְדֵי בוֹר קבורתם תהיה בביזיון, כשיקברו רבים בחפירה אחת.<br />לא. אוֹתָם יִרְאֶה פַרְעֹה על נשיא ארה"ב הכתוב מדבר. מאחר ונפל ראשון במלחמה, קונן על מר גורלו, וחשב שהוא ועמו יהיו לבד בשאול. והנה זמן קצר לאחר מכן, התחילו להגיע אליו לשאול, בזה אחר זה, כל אויביו המרים הנופלים במערכה נגד ישראל וְנִחַם עַל כָּל הֲמוֹנֹה יתנחם בזה, שלא רק עמו הלך לאבדון עולם. כי כך טבע בני האדם, שצרת רבים תחשב לנחמה חַלְלֵי חֶרֶב פַּרְעֹה וְכָל חֵילוֹ על עמו וצבאו, שאבדו במלחמה עם רוסיה נְאֻם אֲדֹנָי יְהוִה הנאמן לקיים דברו.<br />לב. כִּי נָתַתִּי אֶת חִתִּיתִי, בְּאֶרֶץ חַיִּים כי אתן את פחדי ומוראי על כל העמים, יען אשר באו למלחמת השמד נגד עמי ישראל אומר ה'. וכגודל שנאתם ואכזריותם נגד עמו, הכה בהם ה' מכה גדולה ואכזרית כפי גודל רשעם. וישאיר ה' מהם פליטי מלחמה, כמו שנאמר בישעיה ס"ו 'וְשַׂמְתִּי בָהֶם אוֹת, וְשִׁלַּחְתִּי מֵהֶם פְּלֵיטִים'... שישאו על גופם פגעים מהמגפות שייגוף ה' את כל הגוים הבאים למלחמה על עמו ישראל. ומדוע נקראה ארץ ישראל "ארץ חיים"? כי כך הבטיח ה' לעמו, שיגן עליהם, וישמרם כבבת עינו, מפני חילו של גוג ומגוג. ועוד נאמר: 'כִּי בְּהַר צִיּוֹן וּבִירוּשָׁלִַם תִּהְיֶה פְלֵיטָה' רוצה לאמר: שבכל העולם ישלוט ההרג והמוות, ובארץ ישראל יהיה חיים וְהֻשְׁכַּב בְּתוֹךְ עֲרֵלִים אֶת חַלְלֵי חֶרֶב, פַּרְעֹה וְכָל הֲמוֹנֹה דין שווה יהיה לחללי ארה"ב בגיהינום, עם שאר רשעי הגוים נְאֻם, אֲדֹנָי יְהוִה הנאמן לשלם גמול ולקיים דברו.</p><p></p><p></p><p></p><p></p><p><br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

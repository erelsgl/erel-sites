<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>חמלה ושוויון בני אדם</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/prqim_t05_2.html'/>
<meta name='author' content="מוטי לקסמן" />
<meta name='receiver' content="" />
<meta name='jmQovc' content="tnk1/messages/prqim_t05_2.html" />
<meta name='tvnit' content="" />
<link rel='canonical' href='http://tora.us.fm/tnk1/messages/prqim_t05_2.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_prqim_t05_2' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/erua.html'>מצוות לפי אירוע</a>&gt;<a href='../../tryg/sug/erua_xfa.html'>אחרי חטא</a>&gt;<a href='../../tryg/sug/mwcya_jm_re.html'>הוצאת שם רע</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/ecm_adm.html'>מצוות לפי אדם</a>&gt;<a href='../../tryg/sug/ecm_ayjh.html'>איש ואשה</a>&gt;<a href='../../tryg/sug/rcon_bxyrt_bt_zwg.html'>בחירת בת זוג</a>&gt;<a href='../../tryg/sug/hxzrt_hgrwjh.html'>החזרת הגרושה</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/3.html'>בין אדם לחברו</a>&gt;<a href='../../tnk1/msr/3rxmim.html'>מידת הרחמים</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/2.html'>בין איש לאשה</a>&gt;<a href='../../tnk1/msr/2xvra.html'>מעמד האיש ומעמד האישה</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/rcon.html'>מצוות לפי רצון</a>&gt;<a href='../../tryg/sug/rcon_akylh.html'>אכילה</a>&gt;<a href='../../tryg/sug/rcon-ecm_akylh-bhmh.html'>אכילה - בהמה</a>&gt;<a href='../../tryg/sug/cypwr_waprwxyh.html'>קן ציפור</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/ecm_adm.html'>מצוות לפי אדם</a>&gt;<a href='../../tryg/sug/ecm_ayjh.html'>איש ואשה</a>&gt;<a href='../../tryg/sug/ecm_jbwyh.html'>שבויה</a>&gt;</div>

</div>
<!--NiwutElyon1-->
<h1 id='h1'>חמלה ושוויון בני אדם</h1>
<div id='idfields'>
<p>קוד: חמלה ושוויון בני אדם בתנ"ך</p>
<p>סוג: מאמר</p>
<p>מאת: מוטי לקסמן</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>חומש בראשית מציג לנו שתי גרסאות להופעת בני האדם על פני האדמה:
<br />א. "<q class="psuq">וַיִּבְרָא אֱלֹהִים אֶת הָאָדָם בְּצַלְמוֹ בְּצֶלֶם אֱלֹהִים בָּרָא אֹתוֹ זָכָר וּנְקֵבָה בָּרָא אֹתָם</q>" (בראשית א27).
<br />ב. "<q class="psuq">וַיִּבֶן ה' אֱלֹהִים אֶת הַצֵּלָע אֲשֶׁר לָקַח מִן הָאָדָם לְאִשָּׁה
וַיְבִאֶהָ אֶל הָאָדָם</q>" (בראשית ב22); "<q class="psuq">אֶל הָאִשָּׁה אָמַר [...] וְאֶל
אִישֵׁךְ תְּשׁוּקָתֵךְ וְהוּא יִמְשָׁל בָּךְ</q>" (בראשית ג16). 
<p>שתי
גרסאות אלה מציגות תפיסות קטביות לגבי היחס בין איש ואישה. בגרסא הראשונה
הכתוב משקף תפיסה שוויונית ואילו בגרסא השנייה עולה תמונה של אי-שוויון,
כאשר האישה משנית וכפופה לאיש.
<br /> 
<p>פרשנים שונים מתמודדים עם כתובים אלה בצורות שונות. אנו לא נדון בסוגיה זו הפעם. ולמה נדרשנו לכך?
<br /> 
<p>ובכן, פרשת השבוע, פרשת "כִּי תֵצֵא" מזמנת לנו אפשרות לסקור מספר תכנים לאור אותה שניות בתפיסות יחסי איש ואישה.
<br /> 
<p>פרשת
"כִּי תֵצֵא" מאופיינת בריבוי מצוות. יש האומרים שזו הפרשה העשירה בנושאים
ובמצוות (רמב"ם מונה 72, ספר החינוך מונה 74) הנושאים דנים בהיבטים רבים
ומגוונים שבתחום חיי החברה.
<br /> 
<p>אנו נתמקד במספר מצוות וכללים המתייחסים לאישה.
<br /> 
<h2>שבוית מלחמה
<br />
</h2> 
<p>הפרשה
נפתחת במצב של מלחמה: "<q class="psuq">כִּי תֵצֵא לַמִּלְחָמָה עַל אֹיְבֶיךָ [...]
וְרָאִיתָ בַּשִּׁבְיָה אֵשֶׁת יְפַת תֹּאַר וְחָשַׁקְתָּ בָהּ
וְלָקַחְתָּ לְךָ לְאִשָּׁה</q>" (דברים כא 10-11).
<br /> 
<p>ניצחון על האויב ושביית
אישה יפה כפוף לכללים ברורים:
<br />
א. יש לאפשר לה להשלים את אבלה על משפחתה
שאבדה במלחמה (שם, יב&ndash;יג).
<br />
ב. אם חינה סר מלב האיש הוא צריך לשחרר אותה
ולא ולפגוע בה או להזיק לה (שם, יד).
<br /> 
<p>כלומר, ניכרת כאן התחשבות רבה ברגשות השבויה, וגם כאשר סר חינה אין לעולל לה רע.
<br /> 
<p>אמנם אפשר לטעון שהיוזמה היא כל הזמן בידי האיש, זה נכון. אבל בכל-אופן השבויה היא בעלת זכויות מסוימות כאדם וכאזרח.
<br />אל נשכח, הכתוב הופיע מאות, אם לא אלפי שנים לפני אמנת ז'נבה!
<br /> 
<h2>בתולי האישה</h2> 
<p>קורה
ולאחר הנישואין מתעוררים באיש רגשות דחייה ושנאה כלפי אשתו. אחת הדרכים
"להשתחרר" ממנה היא להאשימה בהעדר בתולים: "<q class="psuq">כִּי יִקַּח אִישׁ אִשָּׁה וּבָא אֵלֶיהָ וּשְׂנֵאָהּ: וְשָׂם
לָהּ עֲלִילֹת דְּבָרִים וְהוֹצִא עָלֶיהָ שֵׁם רָע וְאָמַר אֶת הָאִשָּׁה
הַזֹּאת לָקַחְתִּי וָאֶקְרַב אֵלֶיהָ וְלֹא מָצָאתִי לָהּ בְּתוּלִים</q>" (דברים כב 13-14).
<br /> 
<p>והיה והורי האישה מוכיחים שאכן בתולה הייתה עם
נישואיה (שם, טו&ndash;יז), ומכאן שדברי האיש הם עלילת שווא. במקרה זה מוענש
האיש המעליל "<q class="psuq">וְלָקְחוּ זִקְנֵי הָעִיר הַהִוא אֶת הָאִישׁ וְיִסְּרוּ
אֹתוֹ</q>: (יט) 
<q class="psuq">וְעָנְשׁוּ אֹתוֹ</q>" (שם, יח&ndash;יט).
<br /> 
<p>אכן ראוי האיש לעונש!
<br /> 
<p>כלומר, האישה מוגנת, האיש אינו יכול לעשות בה כל העולה על רוחו.
<br /> 
<p>עם-זאת, מהו העונש?
<br /> 
<p>"<q class="psuq">וְעָנְשׁוּ
אֹתוֹ מֵאָה כֶסֶף וְנָתְנוּ לַאֲבִי הַנַּעֲרָה כִּי הוֹצִיא שֵׁם רָע
עַל בְּתוּלַת יִשְׂרָאֵל וְלוֹ תִהְיֶה לְאִשָּׁה לֹא יוּכַל
לְשַׁלְּחָהּ כָּל יָמָיו</q>" (שם, יט). העונש משנה את התמונה. אמנם המעליל
משלם פיצויים להורי האישה, אבל האישה אינה יכולה להינתק ממנו עד סוף חייו.
<br /> 
<p>כלומר,
מוקד העניין הוא האיש ולא האישה, לא עמדתה ולא רגשותיה. האישה גם לא זוכה
בפיצוי כלשהו. להיפך, ייתכן מאוד ולפי כלל זה היא הופכת בעצם לאסירת-עולם
של האיש! מה עוד שאם אכן מסתבר שלהאשמת האישה יש בסיס, אחת דינה להיסקל (שם, כ&ndash;כא).
<br /> 
<p>בתקנה זו, אפוא, בולטת מרכזיות האיש מול חולשת האישה.
<br /> 
<p>בהמשך
הפרשה מופיעות תקנות במקרה של גירושים (דב' כד, א&ndash;ד). לפי כללים אלה
הגרושים מתממשים רק אם נמצא משהו לא תקין באישה או בהתנהגותה "<q class="psuq">כִּי מָצָא
בָהּ עֶרְוַת דָּבָר</q>". בכל-אופן, במקרה זה האיש הראשון אינו יכול לשוב
ולשאת אותה.
<br /> 
<h2>קן ציפור</h2> 
<p>לכאורה ללא קשר לדיון שלנו, מופיע הסיפור על שילוח
הציפור: "<q class="psuq">כִּי יִקָּרֵא קַן צִפּוֹר לְפָנֶיךָ בַּדֶּרֶךְ בְּכָל עֵץ אוֹ
עַל הָאָרֶץ אֶפְרֹחִים אוֹ בֵיצִים וְהָאֵם רֹבֶצֶת עַל הָאֶפְרֹחִים אוֹ
עַל הַבֵּיצִים לֹא תִקַּח הָאֵם עַל הַבָּנִים: שַׁלֵּחַ תְּשַׁלַּח אֶת
הָאֵם וְאֶת הַבָּנִים תִּקַּח לָךְ לְמַעַן יִיטַב לָךְ וְהַאֲרַכְתָּ
יָמִים</q>" (דברים כב 6-7).
<br /> 
<p>איך אפשר להבין תקנה זו? 
<br /> 
<p>רשב"ם מציע: "<q class="mfrj">דומה לאכזריות ורעבתנות לקחת ולשחוט ולבשל ולאכול אם ובנים יחד</q>" וכך גם
ראב"ע. הרמב"ן מתחיל בהיבט זה ומעלה נימוק נוסף: "<q class="mfrj">לבלתי היות לנו לב אכזרי
ולא נרחם, או שלא יתיר הכתוב לעשות השחתה לעקור המין אע"פ שהתיר השחיטה
במין ההוא, והנה ההורג האם והבנים ביום אחד או לוקח אותם בהיות להם דרור
לעוף כאלו יכרית המין ההוא</q>".
<br /> 
<p>בהמשך הסברו מצטט הרמב"ן את הרמב"ם, וכך
הוא אומר: "<q class="mfrj">וכתב הרב במורה הנבוכים (ג מח) כי טעם שלוח הקן [...], כדי
להזהיר שלא ישחוט הבן בעיני האם כי יש לבהמות דאגה גדולה בזה, ואין הפרש
בין דאגת האדם לדאגת הבהמות על בניהם, כי אהבת האם וחנותה לבני בטנה איננו
נמשך אחרי השכל והדבור אבל הוא מפעולת כח המחשבה המצויה בבהמות כאשר היא
מצויה באדם [...] בעבור שלא נתאכזר.</q>"<br /><p>מוקד ההסברים לשילוח הציפור-האם הוא חמלה! מוקד שיכול להחזיר אותנו לדיון על איש ואישה. 
<br />
 
<p>הכתוב
אינו משקף שוויון מלא בין איש לאישה, כמו שאפשר להבין מבריאת האדם בבראשית
א. עם-זאת, אין הכתוב מתאר שלטון מוחלט של האיש באישה, כמו שמצוי בבראשית
ב, ג וגם לא כפי שמופיע במדרש: "<q class="mfrj">אין לך אשה כשרה בנשים אלא אשה
שהיא עושה רצון בעלה</q>" (ילקוט שמעוני, שופטים רמז מב).
<br /> 
<p>שוויון אין, אבל זכויות יש.
<br /> 
<p>הבסיס המשותף לכל התקנות שדנו בהן הוא החמלה.
<br />בחמלה כנה יש אמפתיה, הבנה לצרכים של אחר. 
<br />באופן זה חמלה יכולה לעודד חברה ליתר שוויון, לא רק בין איש ואישה אלא בין כל בני אנוש.
<p> 
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>יז בתמוז, הרהור וערעור</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/msr_0_0.html'/>
<meta name='author' content="motinue" />
<meta name='receiver' content="motele777 @ gmail.com" />
<meta name='jmQovc' content="tnk1/messages/msr_0_0.html" />
<meta name='tvnit' content="" />
<link rel='canonical' href='http://tora.us.fm/tnk1/messages/msr_0_0.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_msr_0_0' class='bsys '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/0.html'>בין אדם לנפשו</a>&gt;</div>

</div>
<!--NiwutElyon1-->
<h1 id='h1'>יז בתמוז, הרהור וערעור</h1>
<div id='idfields'>
<p>קוד: יז בתמוז, הרהור וערעור בתנ"ך</p>
<p>סוג: בסיס</p>
<p>מאת: motinue</p>
<p>אל: motele777 @ gmail.com</p>
</div>
<script type='text/javascript'>kotrt()</script>
<div id='tokn'>
<p>י"ז בתמוז, הרהור וערעור / מוטי לקסמן, תשע"א<br />י"ז בתמוז הוא יום עצוב.<br />"עצוב למות באמצע התמוז". [1]<br />ובתמוז חל י"ז בתמוז, יום עצוב.<br />יום בו מתחילה תקופת "בֵּין הַמְּצָרִים", "שלושת השבועות – תקופת האבל הלאומי, שמגיעה לשיאה ביום תשעה באב". [2]<br />יום זה הוא יום צום, תענית י"ז בתמוז, שהיא הראשונה מבין ארבע התעניות, מוזכרות על ידי הנביא זכריה [3]. מטרת הצום היא לעורר את תחושת האובדן על חורבן בית המקדש – ועל הגלות שבאה בעקבותיו. [4]<br />לפי המסורת, י"ז בתמוז היה יום פורענויות לישראל: "חמישה אסונות גדולים התרחשו בהיסטוריה היהודית ביום זה:<br />א. משה שבר את לוחות הברית הראשונים בהר סיני, כתגובה לחטא העגל.<br />ב. פסקה הקרבת 'קרבן התמיד' בבית המקדש הראשון, כאשר לא נמצאו עוד בהמות לקרבן.<br />ג. חומות ירושלים נפרצו, מה שקדם לחורבן בית המקדש השני (בשנת 70 לסה"נ).<br />ד. לפני המרד הגדול, שרף המצביא הרומאי אפוסטמוס, ספר תורה – אקט שמהווה תקדים לכל השריפות הנוראיות של ספרי קודש יהודיים במשך הדורות.<br />ה. צלם (פסל של עבודה זרה) הוצב בהיכלו של בית המקדש – ביטוי מחוצף של חילול השם וקודשיו." [5]<br />י"ז בתמוז הוא יום עצוב. [6]<br />חם בירח תמוז ו"עצוב למות באמצע התמוז". [7]<br />אבל, ברשות הקוראות והקוראים, האם עיניכם החולפות ומצרפות מילה לפסוק, הבחינו שכל האירועים שהוזכרו לגבי י"ז בתמוז, מתייחסים למבנים, לסמלים, לפולחנים.<br />לא לבני אדם.<br />תאמרו, וודאי שנפגעו גם בני אדם. <br />וודאי, אבל לא בני אדם הם במוקד הזיכרון! [8]<br />וכל זה בירח תמוז.<br />עצוב.<br />עצב בתמוז הוא עתיק, נושן מאוד. באפוס מאותם ימים רחוקים: גלגמש נושא דברו אל הנסיכה אשתר: "לְתַמּוּז, חֲתַן נְעוּרַיִךְ, / מִדֵּי שָׁנָה בְּשָׁנָה יְמֵי-בְּכִי הוֹעַדְתְּ". [9] זאת הוא אומר בתגובה לנסיכה "אשתר, אלת האהבה והפריון [...] הנושאת עיניה אל יופיו, חושקת בו ומציעה לו נישואין": [10] "נָשְׂאָה עֵינֶיהָ הַנְּסִיכָה אִשְׁתַר אֶל יְפִי גִלְגַמֶשׁ: 'הָבָה, גִלְגַמֶשׁ, לוּ חֲתָנִי תִּהְיֶה'". [11]<br />גלגמש דוחה את תחינתה. [12]<br />מעברו של תמוז, אל הפריון במיתולוגיה המסופוטמית, אל מחוץ לתחום האלים החיים, במועד הנדון, אינו מקרי.<br />ירח תמוז הוא תחילת הקיץ היבש, כאן, בין הים התיכון לארם נהריים, קיץ בו רוב צמחי הבר מתייבשים וכלים, ואיך יכול לפעול אל פריון כש"הכול יבש"?<br />מכאן יש הסבורים:  "'למות באמצע התמוז' אינו הגדול בעונשים. טבעי למות בתמוז כשהאל תמוז עצמו מת, כלומר כשפריון האדמה נם ומותיר את ההרים והגבעות לשלדי הקוצים". [13]<br />"עצוב למות באמצע התמוז"; [14] וכבר קראנו: "לְתַמּוּז, חֲתַן נְעוּרַיִךְ, / מִדֵּי שָׁנָה בְּשָׁנָה יְמֵי-בְּכִי הוֹעַדְתְּ". [15]<br />אבל, הנביא אינו תומך בעצב זה, להיפך הוא מגנה אותו באופן חד-משמעי: "וַיֹּאמֶר אֵלָי עוֹד תָּשׁוּב תִּרְאֶה תּוֹעֵבוֹת גְּדֹלוֹת אֲשֶׁר הֵמָּה עֹשִׂים. וַיָּבֵא אֹתִי אֶל פֶּתַח שַׁעַר בֵּית ה' אֲשֶׁר אֶל הַצָּפוֹנָה וְהִנֵּה שָׁם הַנָּשִׁים יֹשְׁבוֹת מְבַכּוֹת אֶת הַתַּמּוּז". [16] <br />"הַנָּשִׁים יֹשְׁבוֹת מְבַכּוֹת אֶת הַתַּמּוּז" הן "תּוֹעֵבוֹת גְּדֹלוֹת"!<br />האמנם האבל הוא התועבה?<br />לא, נדייק בקריאה, הגינוי אינו על עצם הקשר, אלא על משמעותו – ראיית תמוז כאליל שיש לבכות את מותו.<br />"תּוֹעֵבוֹת גְּדֹלוֹת" הן בכי ואבל על סמל בלבד.<br />ובי"ז בתמוז האבל הוא, כאמור לעיל, על מבנים, על סמלים, על פולחנים.<br />באופן אחר, על חורבן עצמאות מדינית ופולחנית.<br />על התמוטטות מדינה.<br />וזה וודאי לא משמח.<br />אבל, האם, לאורך כל תולדות האדם, המדינה היא מזור לאדם?<br />האם מדינה הביאה רק טוב לבני האדם?<br />האם מדינה אינה מבוססת קודם כל על כוח, על עוצמה?<br />לכוח יש מחיר.<br />ואולי, אולי אם המוקד יעבור מקיום מדינה לקיום בני אדם כבני אדם, לא יהיה צורך במדינה?<br />ואז, י"ז בתמוז לא יעורר געגועים למבנים, לאבנים, לסמלים ולפולחנים אלא תקווה לבני אדם!<br />כך, חלמתי הלילה.<br />רק אני חולם כך, אולי חלום כזה היה גם לך?<br /><><><><><></p><p>הבהרות ומראה מקום<br />[1] כך שוררה נעמי שמר בשירה אמצע התמוז.<br />[2] הרב שרגא סימונס, <a href="http://www.aish.co.il/h/9av/48858402.html">http://www.aish.co.il/h/9av/48858402.html</a><br />[3] "צוֹם הָרְבִיעִי [=י"ז בתמוז] וְצוֹם הַחֲמִישִׁי [=תשעה באב] וְצוֹם הַשְּׁבִיעִי [=צום גדליה] וְצוֹם הָעֲשִׂירִי [=צום עשרה בטבת]" (זכריה ח, יט).<br />[4] הרב שרגא סימונס, <a href="http://www.aish.co.il/h/9av/48858402.html">http://www.aish.co.il/h/9av/48858402.html</a><br />[5] שם.<br />[6] הבקעת החומות לפני חורבן בית ראשון (בשנת 586 לפנה"ס) אירעה בט' בתמוז: "בְּעַשְׁתֵּי עֶשְׂרֵה שָׁנָה לְצִדְקִיָּהוּ בַּחֹדֶשׁ הָרְבִיעִי בְּתִשְׁעָה לַחֹדֶשׁ הָבְקְעָה הָעִיר" (ירמיהו לט, ב).<br />אבל, הואיל והבקעת החומות לפני חורבן בית שני (בשנת 70 לסה"נ) אירעה בי"ז בתמוז, צורפו שני האסונות ליום זיכרון אחד.<br />[7] כך שוררה נעמי שמר בשירה אמצע התמוז.<br />[8] אמנם במגילת איכה שמתארת את החורבן, יש גם תיאור של סבל אדם אבל הרוב  הוא חורבן עיר ומקדש, למשל: איכה ב, י–יב; איכה ד, ג–י<br />[9] ש. שפרה, יעקב קליין, בימים הרחוקים ההם, תל אביב תשנ"ז 1996, עמ' 235.<br />[10] שם, עמ' 233. <br />[11] שם, שם.<br />[12] "גלגמש דוחה את חיזורי האלה, מחרף ומגדף אותה ומטיח בפניה, כי היא אשה בוגדנית שאין לתת בה אמון, וכי המיטה אסון על כל מאהביה; הורידה שאולה את דומוזי-תמוז בעל נעוריה והועידה לו מדי שנה בשנה בכי ומספד" ש. שפרה, יעקב קליין, בימים הרחוקים ההם, תל אביב תשנ"ז 1996, עמ' 233.<br />[13] סבינה מסג, "טבעי למות באמצע התמוז", הארץ 17/12/2008.<br />[14] כך שוררה נעמי שמר בשירה אמצע התמוז.<br />[15] ש. שפרה, יעקב קליין, בימים הרחוקים ההם, תל אביב תשנ"ז 1996, עמ' 235.<br />[16] יחזקאל ח, יג–יד.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1788.html' />
 <title>פרשת נח- מה הקשר בין המבול  לתורה?/ מאת: אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1788.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת נח- מה הקשר בין המבול  לתורה?/ מאת: אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת נח - מה הקשר בין המבול לתורה?<br />מאת: אהובה קליין.</p><p>כבר במבט ראשון על הפרשה, ניתן להבחין:  כי סופה של פרשת בראשית - משמשת  כהקדמה לפרשת נח , לפי ששם  התורה מתארת לנו  את  הירידה המוסרית   בחברה האנושית, כנאמר: "וַיִּנָּחֶם יְהוָה, כִּי עָשָׂה אֶת הָאָדָם בָּאָרֶץ; וַיִּתְעַצֵּב, אֶל לִבּוֹ.  וַיֹּאמֶר יְהוָה, אֶמְחֶה אֶת הָאָדָם אֲשֶׁר בָּרָאתִי מֵעַל פְּנֵי הָאֲדָמָה, מֵאָדָם עַד בְּהֵמָה, עַד רֶמֶשׂ וְעַד עוֹף הַשָּׁמָיִם:  כִּי נִחַמְתִּי, כִּי עֲשִׂיתִם.  וְנֹחַ, מָצָא חֵן בְּעֵינֵי יְהוָה" [בראשית ו', ו'- ט']<br />בתחילת פרשת נח נאמר:<br />"אֵלֶּה, תּוֹלְדֹת נֹחַ--נֹחַ אִישׁ צַדִּיק תָּמִים הָיָה, בְּדֹרֹתָיו:  אֶת הָאֱלֹהִים, הִתְהַלֶּךְ נֹחַ.  וַיּוֹלֶד נֹחַ, שְׁלֹשָׁה בָנִים—אֶת שֵׁם, אֶת־חָם וְאֶת יָפֶת.  וַתִּשָּׁחֵת הָאָרֶץ, לִפְנֵי הָאֱלֹהִים; וַתִּמָּלֵא הָאָרֶץ, חָמָס.  וַיַּרְא אֱלֹהִים אֶת הָאָרֶץ, וְהִנֵּה נִשְׁחָתָה:  כִּי הִשְׁחִית כָּל־בָּשָׂר אֶת דַּרְכּוֹ, עַל הָאָרֶץ.  וַיֹּאמֶר אֱלֹהִים לְנֹחַ, קֵץ כָּל־בָּשָׂר בָּא לְפָנַי—כִּי מָלְאָה הָאָרֶץ חָמָס, מִפְּנֵיהֶם; וְהִנְנִי מַשְׁחִיתָם, אֶת הָאָרֶץ" [להלן: ו', ט'- י"ד].<br />ההפטרה היא בספר ישעיהו [נ"ד- נ"ה] ושם אנו קוראים את דברי ישעיהו הנביא האומר: "הוֹי כָּל צָמֵא לְכוּ לַמַּיִם- <br />.........הַטּוּ אָזְנְכֶם וּלְכוּ אֵלַי, שִׁמְעוּ וּתְחִי נַפְשְׁכֶם; וְאֶכְרְתָה לָכֶם בְּרִית עוֹלָם, חַסְדֵי דָוִד הַנֶּאֱמָנִים.  הֵן עֵד לְאוּמִּים, נְתַתִּיו; נָגִיד וּמְצַוֵּה, לְאֻמִּים.  הֵן גּוֹי לֹא תֵדַע תִּקְרָא, וְגוֹי לֹא יְדָעוּךָ אֵלֶיךָ יָרוּצוּ--לְמַעַן יְהוָה אֱלֹהֶיךָ, וְלִקְדוֹשׁ יִשְׂרָאֵל כִּי פֵאֲרָךְ".[נ"ה, א'- ו']<br />השאלות הן:<br />א] מה חשב ה' על יצירת האדם ומה הסיבה להבאת המבול ?<br />ב] במה היה ייחודו של נח בדורו ?<br />ג]   מה כוונת הנביא ישעיהו  באומרו: "הוֹי כָּל־ צָמֵא לְכוּ לַמַּיִם"?<br />תשובות.<br />מחשבת אלוקים  והבאת המבול על האנושות.<br />רש"י מסביר: כי הייתה נחמה לפני ה'  שברא את האדם בתחתונים ולא בעליונים - היכן שנמצא מקום המלאכים. אם האדם היה שם היה יכול לגרום להמרדה למעלה . כמו שגרם למטה בעולם הזה.<br />נאמר: "וַתִּשָּׁחֵת הָאָרֶץ, לִפְנֵי הָאֱלֹהִים; וַתִּמָּלֵא הָאָרֶץ, חָמָס".  <br />יש לדעת כי למרות יצריו ונטיותיו הרעות  של האדם- הרי בזכות הנפש השוכנת בתוכו המשמשת מעצור לחטוא בחטאים יותר ויותר קשים - הוא אינו מסוגל בקלות לרצוח בן אדם  ולחטוא חטאים אחרים קשים ואכזריים.<br />אך על פי  הפסוק הנ"ל:" וַתִּשָּׁחֵת הָאָרֶץ,.." ניכר שהאלוקות אשר בקרב האדם נשחתה  וכתוצאה מכך התמלאה הארץ חמס.<br />מתברר כי ללא תורה - יפשע  העם !<br />המדרש מספר: באותו דור  לא חסר לאנשים דבר,  כולם היו גיבורי כוח, עם לידת האדם באותו יום - היה בכוחו  אפילו להילחם עם השדים , היו זורעים למשך חמישים שנה והיו  בעלי- גבורה עוצמתית!<br />הם היו מסוגלים לרכב על סוס ובזמן שהסוס דוהר לעקור עץ ארז ממקומו - כל העולם היה לפניהם - היו יכולים לגור בכל מקום שרצו. בעצם לא חסר להם דבר - הם היו משופעים  בכלכלה, בטחון - ולא היה חסר להם מאומה.<br />מה כן היה חסר להם - דבר כה חשוב לקיום העולם?<br />התשובה: התורה הקדושה - לכן  כשהם מתרחקים מספר התורה גם אם יש להם מכל טוב  הנפש שלהם אינה מתמלאת  ובהמשך השגרה  משתלטת עליהם.<br />אין הם מסתפקים במה שיש להם - ומחפשים ריגושים. <br />במסכת אבות נאמר: "הֲפֹךְ בָּהּ וַהֲפֹךְ בַּהּ, דְּכֹלָּא בַּהּ" [מסכת אבות  ה', כ"ב] התורה מכילה חכמת  חיים לאורך כל הדורות . כאשר אדם מחובר לתורה – לא ירגיש צורך בשום מותרות!<br />אך עדיין מעניין מדוע ה' העניש את  הדור בעונש המבול, דווקא ?<br />ישנו פירוש המבאר : כי הקב"ה ברא את העולם בסדר מופתי - ה' הציב ליבשה  מקום מוגדר ומנגד לים ומקורות המים-  תחומים מוגדרים כמו שנאמר: גְּבוּל-שַׂמְתָּ, בַּל-יַעֲבֹרוּן;    בַּל-יְשֻׁבוּן, לְכַסּוֹת הָאָרֶץ. הַמְשַׁלֵּחַ מַעְיָנִים, בַּנְּחָלִים;    בֵּין הָרִים, יְהַלֵּכוּן.<br />יַשְׁקוּ, כָּל חַיְתוֹ שָׂדָי;    יִשְׁבְּרוּ פְרָאִים צְמָאָם.<br />עֲלֵיהֶם, עוֹף-הַשָּׁמַיִם יִשְׁכּוֹן;    מִבֵּין עֳפָאיִם, יִתְּנוּ-קוֹל.<br />מַשְׁקֶה הָרִים, מֵעֲלִיּוֹתָיו;    מִפְּרִי מַעֲשֶׂיךָ, תִּשְׂבַּע הָאָרֶץ.<br />מַצְמִיחַ חָצִיר, לַבְּהֵמָה,    וְעֵשֶׂב, לַעֲבֹדַת הָאָדָם;<br />לְהוֹצִיא לֶחֶם,    מִן-הָאָרֶץ." [תהלים פרק: כ"ד, ט'- ט"ו]<br />אך כאשר בני האדם חוטאים בצורה כה מוגזמת ,משחיתים את הנפש האלוקית ופורצים את כל הגבולות - אז ה' פועל: מידה כנגד מידה  ופורץ גם את גבולות הים והיבשה וכך נוצר המבול!<br />נוח ויחודו בדורותיו.<br />בעל הטורים מדגיש את   סיבת הופעת שמו של נח בפסוק שלוש פעמים:" אלה תולדות נח, נח  איש צדיק תמים היה בדורותיו את האלוקים התהלך נח"[שם, ו, ט] <br />שלושה פירושים:<br />א].נח ראה ג' עולמות - עולם טרם המבול, עולם  שומם כתוצאה מהמבול, ועולם חדש בתום המבול.<br />ב] היה משלושה אנשים שכל אחד מהם הציל שלושה:<br />נח- הציל את שלושת בניו: שם, חם, יפת.<br />דניאל - הציל את חנניה, מישאל  ועזריה.<br />איוב - הציל את שלושת רעיו: אליפז התימני, בלדד  השוחי וצופר הנעמתי.<br />ג] נח היה - נח לשמים, נח לבריות ,נח לעליונים, נח לתחתונים ,נוח בעולם הזה , נח לעולם הבא.<br />בנוסף נחשב נח לאדם תמים  בתקופת דור המבול ודור הפלגה.<br />על פי בעלי התוספות  [ב"הדר זקנים"] נח מוזכר  שלוש פעמים בפסוק כנגד שלושת המידות שהצטיין בהם: "צדיק", "תמים", "את האלוקים התהלך.."<br />הרמב"ן מבאר: כי נח היה צדיק ותמים והמשמעות היא: שנחשב לזכאי ושלם בצדקו ,לפיכך היה ראוי שינצל מפני  עונש המבול  לפי שהצדיק זכאי בדין וזה - ההפך מדינו של רשע.<br />כפי שנאמר: "וְהִצְדִּיקוּ, אֶת הַצַּדִּיק, וְהִרְשִׁיעוּ, אֶת הָרָשָׁע" [דברים כ"ה, א]<br />פירוש נוסף של רבי אברהם: נח היה צדיק במעשיו ותמים בליבו, כפי שנאמר: <br />"תָּמִים אַתָּה בִּדְרָכֶיךָ, מִיּוֹם הִבָּרְאָךְ" [יחזקאל כ"ח, ט"ו]<br />ישנו פירוש יפה על השם :"נח"- בהיפוך אותיות-"חן"- כלומר מצא  חן בעיני ה' והמילה :"חן"- מופיעה בתורה שבעים  פעמים - כנגד-שבעים פנים לתורה [ספר התמצית/מאיר ינאי]<br />דברי  נבואת ישעיהו הנביא : "הוֹי כָּל־ צָמֵא לְכוּ לַמַּיִם"<br />בדרך כלל המים בנוסף לתכליתם להשקות את האנושות – הם משולים  לדברי התורה הקדושה.<br />כדברי  ירמיהו הנביא: "כִּי שְׁתַּיִם רָעוֹת, עָשָׂה עַמִּי:  אֹתִי עָזְבוּ מְקוֹר מַיִם חַיִּים, לַחְצֹב לָהֶם בֹּארוֹת--בֹּארֹת נִשְׁבָּרִים, אֲשֶׁר לֹא יָכִלוּ הַמָּיִם". [ירמיהו ב', י"ג]<br />כוונתו – העם נטש את  בורות המים הטובים - מים חיים – מעיין שופע, זו - התורה  והלכו לחצוב להם בורות שגם כאשר היו ממלאים אותם במים  הם היו מחלחלים באדמה ומשאירים את הבורות ריקים . הנמשל: נטישת התורה  הקדושה והליכה אחרי עבודה זרה.<br />דוד המלך מתפלל: "מִקֹּלוֹת מַיִם רַבִּים אַדִּירִים מִשְׁבְּרֵי יָם אַדִּיר בַּמָּרוֹם יְהוָה.[תהלים צ"ג, ד']<br />ישעיהו הנביא אומר:" הַטּוּ אָזְנְכֶם וּלְכוּ אֵלַי, שִׁמְעוּ וּתְחִי נַפְשְׁכֶם; וְאֶכְרְתָה לָכֶם בְּרִית עוֹלָם, חַסְדֵי דָוִד הַנֶּאֱמָנִים"<br />נאמר "וְהָיָה, אִם שָׁמֹעַ תִּשְׁמְעוּ אֶל מִצְותַי, אֲשֶׁר אָנֹכִי מְצַוֶּה אֶתְכֶם, הַיּוֹם--לְאַהֲבָה אֶת יְהוָה אֱלֹהֵיכֶם, וּלְעָבְדוֹ, בְּכָל לְבַבְכֶם, וּבְכָל נַפְשְׁכֶם. וְנָתַתִּי מְטַר אַרְצְכֶם בְּעִתּוֹ "[דברים י"א –י"ג]<br />לסיכום, לאור האמור לעיל - קיים קשר בין קיום התורה שאותה קיבלנו במעמד הר  סיני במילים: "נעשה ונשמע"  לבין המים הטובים - גשמי ברכה ואילו – במצב של העדר הדבקות בתורה- התוצאה: מים  רעים לשתייה או שיטפונות ההורסים יבולים , בצורת, והגרוע מכול היה המבול שלא ישוב עוד כהבטחת ה',<br />יהי רצון שנזכה כולנו לשוב להתחבר לתורה הקדושה כדי  להיות מבורכים בשלום ובשלווה בארץ ישראל ולשמש אור לגויים. ויפים וחשובים דברי החכם: יוֹסֵי בֶּן יוֹעֶזֶר: <br />"הִי בֵּיתְךָ בֵּית וַעַד לַחֲכָמִים, וֶהֱוֵי מִתְאַבֵּק בַּעֲפַר רַגְלֵיהֶם, וֶהֱוֵי שׁוֹתֶה בַּצָּמָא אֶת דִּבְרֵיהֶם"[אבות, א', ד']<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

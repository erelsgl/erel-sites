<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת וישב - האם ניתן לאדם לסכל תוכנית אלוקית?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_211.html'/>
<meta name='author' content="אהובה קליין" />
<meta name='receiver' content="Ahuvak @ bezeqint.net" />
<meta name='jmQovc' content="tnk1/messages/forums_211.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_211.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_211' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/0.html'>בין אדם לנפשו</a>&gt;<a href='../../tnk1/msr/9bxira.html'>בחירה חפשית</a>&gt;</div>

</div>
<!--NiwutElyon1-->
<h1 id='h1'>פרשת וישב - האם ניתן לאדם לסכל תוכנית אלוקית?</h1>
<div id='idfields'>
<p>קוד: פרשת וישב - האם ניתן לאדם לסכל תוכנית אלוקית? בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript'>kotrt()</script>
<div id='tokn'>
<p>פרשת וישב-האם ניתן לאדם  לסכל תוכנית אלוקית?<br />מאת: אהובה קליין.</p><p>בפרשת וישב ניתן לראות: כיצד תוכנית אלוקית יוצאת לדרך וישנם ניסיונות  לסכל את הדברים  מצד אחי יוסף.<br />יוסף - אהוב על אביו במיוחד כפי שהכתוב מדגיש זאת: "וישראל אהב את יוסף מכל בניו כי בן זקונים הוא לו ועשה לו כותונת פסים"<br />ובהמשך ניתן לראות את התנהגות האחים  "ויראו אחיו כי אותו אהב אביהם מכל- אחיו - וישנאו אותו ולא יכלו דברו לשלום"<br />[בראשית ל"ז,ד] הדבר אינו מפריע ליוסף  לשתף את אחיו בסיפור חלומותיו.<br />חלום ראשון: חלום האלומות- אלומת יוסף נמצאת במרכז השדה וסביבה משתחוות אלומות אחיו - לאלומתו,<br />לשמע חלום זה האחים מגבירים את כעסם ואומרים: "המלוך תמלוך עלינו אם משול תמשול בנו ויוסיפו עוד שנוא אותו על חלומותיו ועל דבריו."<br />חלום שני: השמש והירח ואחד עשר כוכבים משתחווים אליו.<br />בתגובה על חלום זה גם אביו כועס: "ויגער בו אביו ויאמר לו מה החלום הזה אשר חלמת הבוא  נבוא אני ואמך ואחיך להשתחוות לך ארצה?"[שם ל"ז,י]<br />גם אחרי חלום זה האחים מקנאים, כפי שכתוב: "ויקנאו בו אחיו ואביו שמר את הדבר"<br />ובהמשך יעקב  מצווה את  בנו הקטן ללכת לחפש את אחיו, לבדוק את שלומם ושלום הצאן, יוסף מקיים את רצון אביו ופוגש בדרך איש השואל לרצונו ויוסף עונה: "את אחיי  אנוכי מבקש הגידה נא לי איפה הם רועים?" [שם  ל"ז, ט"ז]<br />ומכאן והלאה רואים אנו כיצד האחים מציקים ליוסף: משליכים אתו לבור, מצערים את אביהם, מוכרים אותו לישמעאלים והוא מורד מצרימה.<br />השאלות המתעוררות כאן הן:<br />א]מדוע יעקב אהב כל כך את יוסף?<br />ב] מה דעתם של חכמים על היחס המיוחד שיעקב העניק ליוסף?<br />ג]מה היו הגורמים לשנאת האחים כלפי יוסף?<br />ד]מדוע יעקב שלח את יוסף לחפש את אחיו בזמן שידע על השנאה?<br />ה] כיצד התוכנית האלוקית התנהלה למרות ניסיונות האחים לעצור בעדה?<br />התשובה לשאלה א]יעקב אהב את יוסף כי היה בן זקונים.<br /> לפי רש"י- הכוונה  שהוא נולד לעת זקנתו,<br /> לפי אונקלוס: יעקב אהב אותו כי היה בן חכם, אונקלוס מגיע למסקנה זו- מאחר ובמקרא החכמה מכונה בלשון "זקנה",משום שכל מה שיעקב למד מתורתם של שם ועבר מסר ליוסף.<br />לפי דעת חכמים:מאחר ויוסף היה זיו איקונין של אביו. היה דומה לו בפנים- לכן היה אהוב עליו במיוחד.<br />לפי  "בעל הטורים"  האותיות:זקונים- מרמזות  לחמישה סדרי המשנה:<br />ז- זרעים, ק- קודשים,נ- נשים,י-"ישועות"-[כינוי לסדר נזיקין- שבת ל"א, ע"א] מ- מועד,  מכאן שלומדים בדרך הרמז כי יעקב לימד את יוסף את כל התורה  כולה.<br />ויש דעה שאומרת: כי יעקב העביר את אהבתו המיוחדת  שהייתה כלפי רחל-  אל בנה הבכור יוסף- שבו הבחין בבואה נאמנה שלה.<br />התשובה לשאלה ב] חכמים אומרים  במסכת שבת[י,ע"ב]: "לעולם אל ישנה אדם בנו בין  הבנים -שבשביל משקל שני סלעים מילת שנתן יעקב ליוסף יותר משאר בניו - נתקנאו בו אחיו ונתגלגל הדבר וירדו אבותינו למצרים"<br />הכוונה: שלעולם אל יפלה האב את אחד הבנים לטובה - לעומת שאר בניו, שהרי בגלל כותונת פסים המיוחדת והנאה שתפר יעקב ליוסף במשקל של שני סלעים- אריג מאיכות טובה במיוחד- הדבר עורר את קנאת האחים.<br />חכמינו מגיעים למסקנה: כי לעולם כל הילדים במשפחה צריכים לזכות ביחס שווה מצד ההורים, ותשומת לב מיוחדת לאחד מהם עלולה להביא מתחים ולתוצאות קשות - כפי שאירע אצל יעקב ובניו.<br />התשובה  לשאלה ג]האחים פשוט קנאו מאד ביוסף  בגלל:  אהבתו המיוחדת של יעקב  כלפיו,אך רש"י דן אותם לכף זכות  באומרו:כי מכאן  ניתן להסיק שהם לא הסתירו את דעתם ולא היו צבועים- אחד בפה ואחד בלב, אלא הראו בגלוי את שנאתם אליו.<br />סיבה נוספת לשנאה באה- בעקבות שיוסף הוציא דיבתם רעה שהיה מביא לאביהם.<br />התשובה לשאלה ד]מעניין כי למרות שיעקב  ידע  על שנאת האחים הוא שלח את יוסף אליהם.<br />על כך אומר רבי בונים מפשיסחה: היות ויוסף נכשל בלשון הרע כשדיבר בגנות אחיו, אומר לו יעקב ברמז: "לך נא ראה את שלום אחיך"- הכוונה השתדל לראות  את השלמות באחים ואת הדברים החיוביים ולא את החסרונות והפגמים.<br />התשובה לשאלה ה] התוכנית האלוקית החלה כבר כאשר יוסף נשלח לחפש ולדרוש בשלום אחיו לפי הנרמז בכתובים: "וישלחהו מעמק חברון ויבוא שכמה" [ל"ז,י"ד]<br />על כך אומר רש"י: לא נאמר מעמק על יד חברון, אלא  עמק חברון<br />והרי העיר חברון היא בהר? שהרי נאמר[במדבר י"ג,כ"ב]"ויעלו בנגב ויבוא  עד חברון"- לפיכך התורה רוצה להזכיר לנו  כי השליחות  של יוסף לשכם נובעת מתוך  התוכנית שה' מסר לאברהם הקבור בחברון- במסגרת ברית בין הבתרים: "כי גר יהיה זרעך" וכאן החלה הסיבה לירידת  עם ישראל למצרים.<br />מכאן שלא ניתן לסכל תוכנית אלוקית בשום צורה, כמו שנאמר: "רבות מחשבות בלב איש ועצת ה' היא תקום"<br />וראינו גם אצל בלעם שעמד לקלל את עם ישראל ויצא מברך- כי זה היה  רצון אלוקים!<br />היות ועם ישראל  נחשבים לבניו של הקב"ה, אנו יודעים כי כל מה שהקב"ה  עושה – הדבר הוא לטובה, גם אם נראה לנו באותו רגע כי הדבר רע וקשה.<br />יהי רצון והפסוק הבא יתממש בקרוב: "ועלו מושעים  בהר מציון  לשפוט את הר עשיו והייתה לה' המלוכה: והיה ה' למלך על כל הארץ ביום ההוא יהיה ה' אחד ושמו אחד" [עובדיה א, כ"א]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

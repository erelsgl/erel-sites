<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/prqim_t0_3.html' />
 <title>מאמר חדש על: ספרי התנך, פרקיהם, פסוקיהם, ומאמרים שמסבירים עליהם</title>
 <meta name='author' content='עדינו העצני' />
 <meta name='receiver' content='adinohaezni @ gmail.com' />
 <meta name='jmQovc' content='tnk1/messages/prqim_t0_3.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t0.htm'>ספרי התנך, פרקיהם, פסוקיהם, ומאמרים שמסבירים עליהם</a>&gt;</div>
</div>
<!--NiwutElyon1-->
<h1 id='h1'>מאמר חדש על: ספרי התנך, פרקיהם, פסוקיהם, ומאמרים שמסבירים עליהם</h1>
<div id='idfields'>
<p>מאת: עדינו העצני</p>
<p>אל: adinohaezni @ gmail.com</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>קריאה חוייתית בפסוקי התנ"ך</p> 
<p>  רציתי לשתף את הקוראים היקרים בתחילתו של ספר שאני מעוניין לכתוב על התנ"ך.</p> 
<p>  אני מנסה מהלך מסויים של הבנה, המתבסס בעיקר על המילה הכתובה, תוך השוואתה למקומות אחרים בטקסט התנכ"י.</p> 
<p>  אין אני מחפש לבאר, אלא יותר לשאול שאלות, שתתכן להם יותר מתשובה אחת.</p> 
<p>  אשמח לשמוע את תגובותיהם של הקוראים היקרים, ואם הדבר ימצא חן, אשמח לשתף את הקוראים הלאה בחוייתי האישית תוך כדי כתיבת הדברים.</p> 
<p>  כאן הבאתי את הפסוק הראשון בתורה, וכיצד עברתי בין מילותיו.</p> 
<h2>פרשת בראשית, פרק א, פסוק א:</h2> 
<p>
<q class="psuq"> בְּרֵאשִׁית בָּרָא אֱלֹהִים אֵת הַשָּׁמַיִם וְאֵת הָאָרֶץ</q></p>  
<p>  כאשר ננסה לנתח את הפסוק, אנו נתקלים במספר נקודות בולטות.</p> 
<p>  * מהי חשיבותה של המילה "בראשית"? האם בלעדיה לא היה מובן שהייתה אמורה להיות בריאה מחודשת של שמיים וארץ?</p> 
<p>  * האם יש משמעות מיוחדת למילה "ברא", במקום "יצר", "עשה", וכדומה?</p> 
<p>  * כאן מופיע הבורא בשם "אלוקים". האם יש משמעות מיוחדת לכך שאינו מופיע בשם אחר אלא דווקא בשם זה?</p> 
<p>  * האם ישנה כוונה בכך שבריאת השמיים מופיעה לפני בריאת הארץ?</p> 
<p>  * האם המילה "את" משמשת כאן רק מילת קישור, או שמא יש לה משמעות מיוחדת?</p> 
<h2>[משמעות המילה: "בראשית"]</h2>  
<p>  כך אומר הפסוק בספר ירמיה (פרק כ"ו פסוק א):</p> 
<p>  "בְּרֵאשִׁית מַמְלְכוּת יְהוֹיָקִים בֶּן יֹאשִׁיָּהוּ מֶלֶךְ יְהוּדָה הָיָה הַדָּבָר הַזֶּה מֵאֵת יְדֹוָד לֵאמֹר".</p> 
<p>  נראה כאילו המילה הינה סמוכה להמשך הפסוק, וכך הוא הסבר הפסוק: "בראשית מלכות... היה...", כלומר: היא אינה מילה בפני עצמה, אלא התחלה להמשך של דבר מה שאירע.</p> 
<p>  האם זהו ההסבר המחייב של המילה?</p> 
<p>  אם כן הוא הדבר, הרי אנו נתקלים בשאלה: מה אירע בבראשית?</p> 
<p>  כמו כן, המילה "בָּרָא" הייתה אמורה להיות מנוקדת: בְּרֹא, היוצרת סמיכות אל הדבר שאירע בראשית.</p> 
<p>  גם מבחינה עניינית יקשה לבאר כן, היות וכל עוד לא סיפרה לנו התורה על הבריאה, כיצד היא מספרת לנו על אירוע שאירע בה?</p> 
<p>  מוכרחים אנו לומר אם כן, שהמילה "בראשית" אינה נסמכת, אלא באה לתאר מצב של התחלה.</p> 
<p>  זאת אומרת: המילה "בראשית" הינה בעלת משמעות עצמית, ורק כאשר היא מופיעה במבנה משפט של סמיכות, אז היא הופכת למילת סמיכות.</p> 
<h2>[משמעות המילה "ברא"]</h2>  
<p>  מהי משמעות המילה: "ברא"? במה שונה משמעותה מ"יצר", "עשה", "תיכן"?</p> 
<p>  ייתכן שעלינו לחפש מקבילה בארמית, שפה הקרובה לשונית לעברית.</p> 
<p>  בספר בראשית (פרק י"ט פסוק ט"ז) כתוב:</p> 
<p>  "וַיֹּצִאֻהוּ וַיַּנִּחֻהוּ מִחוּץ לָעִיר".</p> 
<p>  וכך מתרגם אונקלוס מילים אלו:</p> 
<p>  "וְאַפְּקוּהִי וְאַשְׁרוּהִי מִבָּרָא לְקַרְתָּא".</p> 
<p>  המלה: "ברא" משמעותה בארמית: "חוץ".</p> 
<p>  האם "ברא" משמעותו: הוציא לפועל? בניגוד ל"יצר" או "עשה", שמשמעותו לקיחת חומר קיים והפיכתו לבעל צורה;</p> 
<p>  אם כן, ייתכן שמשמעות מילה זו הינה: הוצאה לפועל של דבר שכלל לא היה קיים עד אז.</p> 
<p>  וכך אומר הפסוק בספר משלי (פרק ל"א פסוק ב):</p> 
<p>  "מַה בְּרִי וּמַה בַּר בִּטְנִי".</p> 
<p>  המילה "בר" בארמית משמעותה: בן. כלומר: הולדה מחודשת.</p> 
<p>  האם "ברא", הוא צורת הפעולה של המלה "בר"?</p> 
<h2>[משמעות המילה "אלהים"]</h2>  
<p>  השם "אלהים"  מופיע בתנ"ך בשני משמעויות:</p> 
<p>  האחת: כינוי לבורא ומנהיג העולם.</p> 
<p>  השניה: כינוי לשופטים.</p> 
<p>  וכך אומר הפסוק בספר שמות (פרק כ"ב פסוק ז):</p> 
<p>  "אִם לֹא יִמָּצֵא הַגַּנָּב, וְנִקְרַב בַּעַל הַבַּיִת אֶל הָאֱלֹהִים אִם לֹא שָׁלַח יָדוֹ בִּמְלֶאכֶת רֵעֵהוּ".</p> 
<p>  בדרך כלל כאשר מופיע השם "אלהים" בכינוי לבורא, מופיע השם כאשר הבורא הוא שופט או מעניש.</p> 
<p>  מדוע אם כן מופיע שם זה בבריאת העולם? איזה דין ומשפט יש כאן, שצריך לבוא דווקא כינוי זה?</p> 
<p>  בספר דברים (פרק ל"ב פסוק ט"ו) אנו מוצאים כינוי זה בלשון יחיד:</p> 
<p>  "וַיִּשְׁמַן יְשֻׁרוּן וַיִּבְעָט שָׁמַנְתָּ עָבִיתָ כָּשִׂיתָ וַיִּטּשׁ אֱלוֹהַּ עָשָׂהוּ וַיְנַבֵּל צוּר יְשֻׁעָתוֹ".</p> 
<p>  ובספר בראשית (פרק ל"ג פסוק כ) אנו מוצאים:</p> 
<p>  "וַיַּצֶּב שָׁם מִזְבֵּחַ וַיִּקְרָא לוֹ אֵל אֱלֹהֵי יִשְׂרָאֵל".</p> 
<p>  גם כאן אנו מוצאים כינוי לבורא בלשון יחיד.</p> 
<p>  האם ישנה אם כן משמעות לכך שכינוי הבורא מופיע בעיקר בלשון רבים, ובפרט בתיאור בריאת העולם?</p> 
<p>  נחזור לתחילת דברינו. שם ראינו שגם השופטים מכונים בשם זה. מדוע?</p> 
<p>  מה המשותף לשופט ולבורא, ששם זה משותף להם?</p> 
<p>  מה משמעות המילה: "אל" בלשון יחיד?</p> 
<p>  אנו מוצאים בספר בראשית (פרק י"ד פסוקים י"ט-כ) את הפסוקים הבאים:</p>   
<p>  "וַיְבָרֲכֵהוּ וַיֹּאמַר בָּרוּךְ אַבְרָם לְאֵל עֶלְיוֹן קֹנֵה שָׁמַיִם וָאָרֶץ. וּבָרוּךְ אֵל עֶלְיוֹן אֲשֶׁר מִגֵּן צָרֶיךָ בְּיָדֶךָ".</p> 
<p>  בהמשך שם (פסוק כ"ב) אנו מוצאים:</p> 
<p>  "וַיֹּאמֶר אַבְרָם אֶל מֶלֶךְ סְדֹם הֲרִמֹתִי יָדִי אֶל יְדֹוָד אֵל עֶלְיוֹן קֹנֵה שָׁמַיִם וָאָרֶץ".</p> 
<p>  היינו שהמילה "אל", אין משמעותה רק כינוי לבורא, אלא יש לו משמעות מסויימת.</p> 
<p>  בספר תהילים (פרק ל"ו פסוק ז) אנו מוצאים:</p> 
<p>  "צִדְקָתְךָ כְּהַרְרֵי אֵל".</p> 
<p>  וכך מתרגם יונתן שם:</p> 
<p>  "צדקותך רמא היך טוריא תקיפא".</p> 
<p>  כלומר: "אל" משמעותו "חזק".</p> 
<p>  אנו גם מוצאים בספר תהילים (פרק פ פסוק י"א):</p>  
<p>  "וַעֲנָפֶיהָ אַרְזֵי אֵל".</p> 
<p>  גם כאן מתרגם יונתן:</p> 
<p>  "לארזין תקיפין".</p> 
<p>  כלומר: "אל" משמעותו "כח".</p> 
<p>  אם כן: "אלהים" משמעותו "כוחות".</p> 
<p>  לכן מכונים השופטים "אלהים", כי בידם הכח לדון ולהוציא לפועל את דבר המשפט.</p> 
<p>  ולכן מכונה הבורא "אלהים" בכל מקום שבו הוא שופט ומעניש.</p> 
<p>  לכן גם בסיפור בריאת העולם מכונה הבורא "אלהים" בלשון רבים, להראות שבו כלולים כל הכוחות, אף שהם סותרים זה את זה, ורק הוא יכול להשלים ביניהם. ויבוארו הדברים בע"ה לקמן.</p> 
<h2>[משמעות המילה "שמיים"]</h2> 
<p>  מהי משמעות המילה "שמיים"?</p> 
<p>  ומדוע היא מופיעה ראשונה בפסוק?</p> 
<p>  האם יש לכך משמעות מיוחדת?</p> 
<p>  כאשר אנו מנסים לנתח את משמעות המלה, היא נשמעת לכאורה כמו צורת הרבים של "שם".</p> 
<p>  האמנם אכן זו פירושה של המלה? האם הכוונה לבטא מרחקים? ריחוק? משהו שאינו קשור?</p> 
<p>  האם זה ביטוי פיזי או גיאוגרפי?</p> 
<p>  או שמא ביטוי המבטא מרחק מהותי?</p> 
<p>  אנו מוצאים הלאה (בפסוק ח):</p> 
<p>  "וַיִּקְרָא אֱלֹהִים לָרָקִיעַ שָׁמָיִם".</p> 
<p>  כאן לכאורה משמעות המלה היא דבר מה פיזי.</p> 
<p>  לכאורה נקרא הרקיע בכינוי "שמים", אף שזהו שם מושאל או משותף, ולא שם עצמי. השם העצמי הוא "רקיע".</p> 
<p>  מדוע נקרא הרקיע "שמים"?</p> 
<p>  מה הם השמים?</p> 
<p>  או אולי יש משמעות נוספת למלה, מלבד ריבוי שם "שם"?</p> 
<p>  אולי המילה: "השמים", שונה מהמילה "שמים"?</p> 
<p>  אולי המשמעות של: "ברא אלהים את השמים", אינה כמשמעות "ברא אלהים שמים"?</p> 
<p>  האם הכוונה ליצירה רוחנית מהותית, המוכרחה להיות קודמת לבריאת הארץ?</p> 
<p>  אולי מדובר על בריות רוחניות?</p> 
<p>  אולי מדובר על עצם הרוחניות שנמצאת בבריאה, המכונה "ארץ"?</p> 
<p>  אולי זו המשמעות המהותית "השמים", מהות של מרחק רוחני מהיצירה הגשמית?</p> 
<h2>[משמעות המילה "ארץ"]</h2> 
<p>  מהי משמעות המלה "ארץ"?</p> 
<p>  ומדוע כתוב: "ואת הארץ"?</p> 
<p>  האם זה רק המשך הלשון של: "את השמים"?</p> 
<p>  האם אי אפשר היה לכתוב: "את השמים והארץ"?</p> 
<p>  בהמשך הפסוקים (פסוק י) אנו מוצאים:</p> 
<p>  "וַיִּקְרָא אֱלֹהִים לַיַּבָּשָׁה אֶרֶץ".</p> 
<p>  זאת אומרת שאין זה השם המקורי, אלא שם מושאל או משותף.</p> 
<p>  מהי אם כן המשמעות המקורית של המלה?</p> 
<p>  האם המלה "הארץ" שונה מהלה "ארץ"?</p> 
<p>  מדוע נקראה היבשה "ארץ"?</p> 
<p>  מה במשמעות המלה מתאר את היבשה?</p> 
<p>  האם החומר המוצק הוא הנקרא "ארץ"?</p> 
<p>  או שמא ההגבלה של החומר המוצק, בנפרד מן המים, הוא הנקרא "ארץ"?</p> 
<p>  בהמשך הספר (פרק ב פסוק י"א) אנו מוצאים:</p> 
<p>  "הַסֹּבֵב אֵת כָּל אֶרֶץ הַחֲוִילָה".</p> 
<p>  כלומר: שטח אדמה מסויים מכונה "ארץ".</p> 
<p>  האם החומר הגשמי המוגבל, הוא המכונה "הארץ"?</p> 
<p>  האם זו הגדרה מהותית?</p> 
<p>  האם משמעות המילה "ארץ" נובעת המלה "רצון"?</p> 
<p>  האם היא באה לבטא את רצון הבורא ליצור מהות מוגבלת?</p>  
<br/>
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

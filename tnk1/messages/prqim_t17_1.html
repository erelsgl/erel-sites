<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
<meta http-equiv='Content-Type' content='text/html; charset=windows-1255' />
<meta http-equiv='Content-Script-Type' content='text/javascript' />
<meta http-equiv='revisit-after' content='15 days' />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>המבחן של יונה</title>
<meta name='author' content='חבי טרייסטר' />
<meta name='receiver' content='כפית של נח"ת כסליו טבת התשס"ב' />
<meta name='jmQovc' content='tnk1/messages/prqim_t17_1' />
<meta name='tvnit' content='' />
</head><body class='tguva'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'>
<a href='../index.html'>ראשי</a>&gt;<a href='../prqim/t17.htm'>יונה</a>&gt;</div>
</div>
<!--NiwutElyon1-->
<h1 id='h1'>המבחן של יונה</h1>
<div style='display:none'>
<p>מאת: חבי טרייסטר
<p>אל: כפית של נח"ת כסליו טבת התשס"ב
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>תגובה ל: <a href='../prqim/t17.htm'>יונה</a> שנכתבה ב21:41:07&nbsp;&nbsp;11.11.2004
<hr />
<div id='tokn'>
בשיעור עם מנהל בית ספרנו העלה מנהלנו קושיה שבאמת הפריעה לי. הפירושים הקלאסיים לא עונים על השאלה, ולא סופקה לי תשובה. לכן ישבתי וחשבתי על כך והחלטתי לשתף אתכם בתוצאותיהן של מחשבות אלו.<br />ספר יונה מתחיל בבקשת ה' מיונה שיקום וילך לנינוה: "קום לך אל נינוה העיר הגדולה וקרא עליה כי עלתה רעתם לפני" (יונה א'/ב'). תגובת יונה: "ויקם יונה לברוח תרשישה מלפני ה' וירד יפו וימצא אניה באה תרשיש..." (א'/ג')<br />והסיפור ממשיך לתאר איך יונה יוצא בספינה לתרשיש וסערה גדולה תופסת את אוניתם של המלחים ויונה. כל מלח קורא לאלוהיו וכשזה לא עוזר הם מפילים פור כדי לגלות בשל מי הרעה, וכאשר הם מגלים שהדבר קרה באשמת יונה הם מקבלים ממנו הסבר על העניין, ופתרון לבעיה: "וייראו האנשים יראה גדולה ויאמרו אליו מה זאת עשית כי ידעו האנשים כי מלפני ה' הוא בורח כי הגיד להם... ויאמר אליהם שאוני והטילוני אל הים וישתוק הים מעליכם כי יודע אני כי בשלי הסער הגדול הזה עליכם" (א'/י', י"ב)<br />והקושיה הגדולה: אם יונה יודע שבשלו הסער הגדול הזה, למה הוא מבקש שהם יזרקו אותו ולא קופץ בעצמו? למה הוא מבקש מהמלחים לחטוא, אולי ברצח? אם כבר הוא זה שחטא למה הוא מבקש שמישהו אחר יחטא בגלל שהוא פחדן?<br />לדעתי, יונה מעמיד אותם במבחן כלשהו. המלחים נצבים במצב שבו יש להם דבר רע בקרבם - יונה, והם נענשים עליו - הסערה, והדרך היחידה להינצל מעונשו של זה הוא על ידי עשיית דבר לא מקובל - זריקת אדם מהספינה למוות בטוח.<br />שימו לב: זה אותו מצב שבו יונה מתבקש להעמיד את נינוה. לנינוה יש דבר רע בקרבם - חטאיהם, והם הולכים להיענש - בהפיכת עירם - בגללו, והדרך היחידה להינצל מהעונש הוא על ידי עשיית דבר לא מקובל - לעבוד אלוהים אחר משלהם. (זאת בהנחה שהחטאים שלהם הם לא בתחום העבודה זרה תחת כל עץ רענן לכל אל מזדמן.)<br />ההבדל הגדול הוא שבמקרה של המלחים הרע אינו באשמתם אלא אשמת יונה ולכן המתבקש מהם הוא עוד יותר קשה מבחינה מוסרית כי הם מתבקשים לחטוא בגלל עקשנותו של אדם שלא מוכן לעשות את המוטל עליו. <br />בנינוה הרע הוא באשמת התושבים והמתבקש מהם הוא הרבה יותר קל מבחינה מוסרית.<br />יונה בודק את מוכנותם של המלחים 'לבער את הרע מקרבם' כדי לראות מה יקרה, ולהשליך את התוצאות על נינוה או במלים אחרות: עורך ניסוי. הוא רואה (או יותר נכון: הוא לא רואה את זה כי הוא כבר בים) שהמלחים באמת ובתמים מאמינים בה': "ויראו האנשים יראה גדולה את ה' ויזבחו זבח לה' וידרו נדרים" (א'/ט"ז). בסתרי ליבו הוא מקווה שזה יקרה גם לאנשי נינוה, ובגלל הפוטנציאל שהוא רואה שיש להם לחזור בתשובה הוא מסכים לשליחותו ללכת לנינוה ולקרוא עליה את הקריאה בפעם השניה ש-ה' מצוה זאת עליו.<br />אבל כשיונה מגיע לנינוה יש הבדל מאוד גדול בין התגובה של נינוה לתגובה של המלחים. המלחים בהיותם ניצבים לפני גזר דין קשה זה, קראו קודם לאלוהיהם וביקשו ישועה וכשלא נושעו בדקו את הנושא של אלוקי היהודים. בנינוה הם מיד מתחילים את סיפור החזרה בתשובה בלי לבדוק את העניין אצל אלוהיהם שהם, כביכול, מאמינים בהם. זה אולי מראה את מידותיהם המעוותות: הם מוכנים לקבל כל דבר, בלי אפילו לבדוק אותו, כדי להינצל וכשיונה רואה את זה: "וירע אל יונה רעה גדולה ויחר לו." (שם ד', א') זה מראה את היותם לא רציניים כי אדם שמקבל משהו על המקום בלי לבדוק אותו באמת לא מבין אותו והסיכויים שימשיך לעשותו נמוכים כי הוא לא רואה סיבה לכך, וכך גם אנשי נינוה לא יראו סיבה להישאר במצב של חזרה בתשובה.<br />ואז יש את כל הסיפור עם הקיקיון שבו יונה כועס שה' סלח לנינוה אפילו שברור שתשובתם לא כל כך אמיתית... והמשך הסיפור ידוע.<br />לסיכום: בתחילה כוונתו של יונה באמת הייתה לברוח ממשימתו (ורבים השיעורים הבאים להסביר התנהגותו- שאיש אמת היה, אדוק, שלא האמין בחזרה בתשובה, שלא רצה שיוכלו לקטרג על עם ישראל שלא חוזרים בתשובה, שלא רצה שאשור יוכלו להיות "שבט אפי" ויביאו לפורענויות בישראל וכו') אך כשראה את תגובת המלחים ראה שיכולה להיות איזושהי התגיירות וחזרה בתשובה אמיתית ולכן החליט כן לקבל עליו את השליחות בפעם השניה, אך כשראה את השוני בין התגובות הבין שפני הדברים אינם כפי שקיוה ובגלל זה רע היה לו. <p>אני מבינה שההסתכלות שלי קצת שונה ושיהיו רבים שימצאו במה לחלוק עליי. אני אשמח לקבל ביקורת על דעתי ועוד יותר אשמח לקבל רעיונות אחרים לפתרון הקושיה ששאלתי.<br />
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body></html>
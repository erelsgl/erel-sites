<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת תצוה - המיוחד בבגדי הכהונה</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_93.html'/>
<meta name='author' content="אהובה קליין" />
<meta name='receiver' content="Ahuvak @ bezeqint.net" />
<meta name='jmQovc' content="tnk1/messages/forums_93.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_93.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_93' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/prqim/kotrot.html'>נושאים וכותרות</a>&gt;<a href='../../tnk1/kma/qjrim2/mqdj0.html'>אוהל מועד</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/ecm.html'>מצוות לפי עצם</a>&gt;<a href='../../tryg/sug/ecm_kly_hmqdj.html'>כלי קודש</a>&gt;<a href='../../tryg/sug/ecm_bgd_qwdj.html'>לבישה - כלי קודש - כוהן</a>&gt;</div>

</div>
<!--NiwutElyon1-->
<h1 id='h1'>פרשת תצוה - המיוחד בבגדי הכהונה</h1>
<div id='idfields'>
<p>קוד: פרשת תצוה - המיוחד בבגדי הכהונה בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript'>kotrt()</script>
<div id='tokn'>
<p> </p><p>פרשת תצווה  שונה בצורת פתיחתה לעומת  שאר הפרשיות בכך שאיננה מזכירה בפתיחתה את משה ואף לא בכל הפרשה כולה,אחת הסיבות לכך- לפי שמשה נפטר ב- ז' באדר החל בשבוע שקוראים פרשת תצווה.<br />אחד הנושאים המרכזיים בפרשה: בגדי הכהונה ובלשון התורה:  "ואתה הקרב אליך את אהרון אחיך ואת בניו אתו מתוך בני ישראל  לכהנו לי אהרון נדב ואביהוא, אלעזר ואיתמר בני אהרון ועשית בגדי קודש  לאהרון אחיך לכבוד ולתפארת" [שמות כ"ח  א-ב]<br />לפי הסבר חכמנו הקדמונים [זבחים פ"ח ע"ב] כל שמונת הבגדים השייכים לכהן הגדול תפקידם כל אחד בנפרד לכפר על חטאיהם של עם ישראל: הכותונת- תפקידה לכפר על שפיכות דמים [רצח במזיד]<br />המכנסיים – תפקידם לכפר על גילוי עריות [קלקול המידות בתחום חיי המשפחה]<br />המעיל- תפקידו לכפר על לשון הרע.<br /> המצנפת – תפקידה  לכפר על גסות רוח [כגון: גאווה, יהירות]<br />הציץ- מכפר על עזות מצח.<br />האבנט- תפקידו לכפר על חטא הרהור הלב.<br />האפוד מכפר על עבודה זרה.<br />החושן מכפר על קלקול הדין במשפט.<br />בנוסף להסברים על בגדי הכהונה, התורה דורשת ומדגישה שיש להקפיד על הידור בגדי  הכהונה ובלשונה: "לכבוד ולתפארת"<br />והדבר הכרחי כדי לתת לתפקיד עבודת ה' של הכוהנים עניין של כבוד, בגד שהוא מוכתם,או קרוע- אינו ראוי לשמש את הכהן, אם הכהן החסיר אחד מבגדיו, או הוסיף בגד נוסף על בגדיו- עבודתו פסולה ונתחייב במיתה בידי שמים [רמב"ם הלכות כלהמ"ק  י, ד'-ה]<br />עניין ההידור בבגדי כהונה נלמד מ: "זה אלי ואנווהו" ולפי חז"ל הכוונה: "התנאה לפניו במצוות" [שמות ט"ו, ב,שבת קל"ג]<br />גם ביתר המצוות יש חיוב לקיימם ואף להדר בהם כגון: מצוות ארבעת המינים – בחג הסוכות, או סוכה נאה.<br />מעניין שע"פ שהתורה אסרה את לבוש השעטנז- אדם שלובש שעטנז בזמן תפילתו- תפילתו נדחית ע"י  הקב"ה  לארבעים יום,למרבה  הפלא אנו מגלים שבגדי כהונה חייבים ללבוש שעטנז- הכהן ההדיוט <br />לובש אבנט –שהוא כלאיים, אצל הכהן הגדול ישנו  עניין כלאיים בחושן, מדוע?<br />על כך עונה הזוהר הקדוש: התורה אוסרת ללבוש כלאיים מהסיבה: קין הקריב פשתן והבל הקריב  את צמר בכורות צאנו, שורשו הרוחני של קין היה שלילי ואילו של הבל חיובי, ערבוב שני הכוחות יחדיו גרמו ליצירת כוח רוחני שלילי- רוח זו שורה על כל אדם הלובש שעטנז ולכן התיקון לאותו קורבן בא לידי ביטוי  בעבודת הקורבנות במקדש- הכהן הנושא  בבגדיו כלאים – הדבר גורם לתיקון אותו חטא.<br />עומדים אנו בפתח חג פורים בו נוהגים לשמוח ולהתחפש בתחפושות צבעוניות ועליזות, אחת מהן היא תחפושת הכוהן- המתבונן בה  מייד נזכר בבית המקדש והכוהנים.<br />יהי רצון ונזכה בקרוב ממש לגאולה שלמה ולבניין בית שלישי וישובו הכוהנים והלווים למלא את תפקידיהם כבימים ימימה.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1693.html' />
 <title>פרשת נצבים-וילך- מלחמת קיום ונבואת משה!/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_1693.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת נצבים-וילך- מלחמת קיום ונבואת משה!/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת נצבים - וילך, מלחמת קיום ונבואת משה!<br />מאת: אהובה קליין <br /><a href='https://ahuvaklein.blogspot.com/'>https://ahuvaklein.blogspot.com/</a><br />השבת הקרובה, אנו קוראים את שתי הפרשיות: נצבים - וילך. פרשת נצבים אינה פרשה בפני עצמה - אלא המשך  לפרשת כי תבוא המסתיימת  בפסוק: "וּשְׁמַרְתֶּם אֶת-דִּבְרֵי הַבְּרִית הַזֹּאת, וַעֲשִׂיתֶם, אֹתָם--לְמַעַן תַּשְׂכִּילוּ, אֵת כָּל-אֲשֶׁר תַּעֲשׂוּן". [דברים כ"ט, ח']<br />פרשת  נצבים מתארת את משה אוסף אליו לפני  מותו את עם ישראל כפי הכתוב: "אַתֶּם נִצָּבִים הַיּוֹם כֻּלְּכֶם, לִפְנֵי יְהוָה אֱלֹהֵיכֶם:  רָאשֵׁיכֶם שִׁבְטֵיכֶם, זִקְנֵיכֶם וְשֹׁטְרֵיכֶם, כֹּל, אִישׁ יִשְׂרָאֵל. טַפְּכֶם נְשֵׁיכֶם-- וְגֵרְךָ, אֲשֶׁר בְּקֶרֶב מַחֲנֶיךָ:  מֵחֹטֵב עֵצֶיךָ, עַד שֹׁאֵב מֵימֶיךָ.  לְעָבְרְךָ, בִּבְרִית יְהוָה אֱלֹהֶיךָ--וּבְאָלָתוֹ:  אֲשֶׁר יְהוָה אֱלֹהֶיךָ, כֹּרֵת עִמְּךָ הַיּוֹם.  לְמַעַן הָקִים-אֹתְךָ הַיּוֹם לוֹ לְעָם, וְהוּא יִהְיֶה-לְּךָ לֵאלֹהִים--כַּאֲשֶׁר, דִּבֶּר-לָךְ; וְכַאֲשֶׁר נִשְׁבַּע לַאֲבֹתֶיךָ, לְאַבְרָהָם לְיִצְחָק וּלְיַעֲקֹב.  וְלֹא אִתְּכֶם, לְבַדְּכֶם--אָנֹכִי, כֹּרֵת אֶת-הַבְּרִית הַזֹּאת, וְאֶת-הָאָלָה, הַזֹּאת.  כִּי אֶת-אֲשֶׁר יֶשְׁנוֹ פֹּה, עִמָּנוּ עֹמֵד הַיּוֹם, לִפְנֵי, יְהוָה אֱלֹהֵינוּ; וְאֵת אֲשֶׁר אֵינֶנּוּ פֹּה, עִמָּנוּ הַיּוֹם".[להלן פרק  כ"ט, ט'-ט"ו]<br />פרשת וילך בתחילתה מתארת את משה נפרד מעם ישראל, טרם מותו עם מסר נצחי לעם ישראל: "וַיֵּלֶךְ, מֹשֶׁה; וַיְדַבֵּר אֶת-הַדְּבָרִים הָאֵלֶּה, אֶל-כָּל-יִשְׂרָאֵל. וַיֹּאמֶר אֲלֵהֶם, בֶּן-מֵאָה וְעֶשְׂרִים שָׁנָה אָנֹכִי הַיּוֹם--לֹא-אוּכַל עוֹד, לָצֵאת וְלָבוֹא; וַיהוָה אָמַר אֵלַי, לֹא תַעֲבֹר אֶת-הַיַּרְדֵּן הַזֶּה. יְהוָה אֱלֹהֶיךָ הוּא עֹבֵר לְפָנֶיךָ, הוּא-יַשְׁמִיד אֶת - הַגּוֹיִם הָאֵלֶּה מִלְּפָנֶיךָ--וִירִשְׁתָּם; יְהוֹשֻׁעַ, הוּא עֹבֵר לְפָנֶיךָ, כַּאֲשֶׁר, דִּבֶּר יְהוָה.  וְעָשָׂה יְהוָה, לָהֶם, כַּאֲשֶׁר עָשָׂה לְסִיחוֹן וּלְעוֹג מַלְכֵי הָאֱמֹרִי, וּלְאַרְצָם--אֲשֶׁר הִשְׁמִיד, אֹתָם. וּנְתָנָם יְהוָה, לִפְנֵיכֶם; וַעֲשִׂיתֶם לָהֶם—כְּכָל - הַמִּצְוָה, אֲשֶׁר צִוִּיתִי אֶתְכֶם.  חִזְקוּ וְאִמְצוּ, אַל-תִּירְאוּ וְאַל - תַּעַרְצוּ מִפְּנֵיהֶם:  כִּי יְהוָה אֱלֹהֶיךָ, הוּא הַהֹלֵךְ עִמָּךְ--לֹא יַרְפְּךָ, וְלֹא יַעַזְבֶךָּ.  וַיִּקְרָא מֹשֶׁה לִיהוֹשֻׁעַ, וַיֹּאמֶר אֵלָיו לְעֵינֵי כָל-יִשְׂרָאֵל חֲזַק וֶאֱמָץ--כִּי אַתָּה תָּבוֹא אֶת-הָעָם הַזֶּה, אֶל-הָאָרֶץ אֲשֶׁר נִשְׁבַּע יְהוָה לַאֲבֹתָם לָתֵת לָהֶם; וְאַתָּה, תַּנְחִילֶנָּה אוֹתָם. וַיהוָה הוּא הַהֹלֵךְ לְפָנֶיךָ, הוּא יִהְיֶה עִמָּךְ--לֹא יַרְפְּךָ, וְלֹא יַעַזְבֶךָּ; לֹא תִירָא, וְלֹא תֵחָת". [דברים  ל"א, א'-ט']<br />עלינו לדעת כי כל מה שקרה במהלך כל השנה-  נגזר עלינו בראש השנה שעברה ונחתם ביום הכיפורים. כמובן שכל הגזרות – נובעות  כתוצאה מהמעשים שלנו!<br />השאלות הן:<br />א] האם המלחמה בה אנו נתונים כעת - הייתה צפויה?<br />ב] כיצד ניתן להגיע לניצחון?<br />תשובות.<br />המלחמה  הרב - זירתית  בימים אלה.<br />בפרשת "כי תבוא" למדנו על אפשרות הבחירה של עם ישראל- האם פנינו להר הברכה - או חלילה להר הקללה? הר גריזים - הוא הר הברכה והר עיבל הוא הר הקללה. על - פי הבחירה- כן התוצאה. כפי שנאמר: "וְהָיָה, אִם-שָׁמוֹעַ תִּשְׁמַע בְּקוֹל יְהוָה אֱלֹהֶיךָ, לִשְׁמֹר לַעֲשׂוֹת אֶת - כָּל- מִצְותָיו, אֲשֶׁר אָנֹכִי מְצַוְּךָ הַיּוֹם--וּנְתָנְךָ יְהוָה אֱלֹהֶיךָ, עֶלְיוֹן, עַל, כָּל-גּוֹיֵי הָאָרֶץ.  וּבָאוּ עָלֶיךָ כָּל-הַבְּרָכוֹת הָאֵלֶּה, וְהִשִּׂיגֻךָ:  כִּי תִשְׁמַע, בְּקוֹל יְהוָה אֱלֹהֶיךָ". [דברים כ"ח, א'- ג']<br />כך עתיד להתרחש - אם נשמע בקול ה'. מנגד – אם חלילה לא נשמע בקול ה'-  נהיה צפויים לראות את העונשים כפי שנאמר:.<br />"וְהָיָה, אִם-לֹא תִשְׁמַע בְּקוֹל יְהוָה אֱלֹהֶיךָ, לִשְׁמֹר לַעֲשׂוֹת אֶת –כָּל -מִצְותָיו וְחֻקֹּתָיו, אֲשֶׁר אָנֹכִי מְצַוְּךָ הַיּוֹם--וּבָאוּ עָלֶיךָ כָּל-הַקְּלָלוֹת הָאֵלֶּה, וְהִשִּׂיגוּךָ"[כ"כ, ט"ו]<br />המסר הזה מופיע גם בפרשת נצבים עם דגש על אדם המזלזל, חלילה בתורה הקדושה:<br />נאמר: "פֶּן-יֵשׁ בָּכֶם אִישׁ אוֹ- אִשָּׁה אוֹ מִשְׁפָּחָה אוֹ-שֵׁבֶט, אֲשֶׁר לְבָבוֹ פֹנֶה הַיּוֹם מֵעִם יְהוָה אֱלֹהֵינוּ, לָלֶכֶת לַעֲבֹד, אֶת - אֱלֹהֵי הַגּוֹיִם הָהֵם:  פֶּן-יֵשׁ בָּכֶם, שֹׁרֶשׁ פֹּרֶה רֹאשׁ--וְלַעֲנָה.  וְהָיָה בְּשָׁמְעוֹ אֶת-דִּבְרֵי הָאָלָה הַזֹּאת, וְהִתְבָּרֵךְ בִּלְבָבוֹ לֵאמֹר שָׁלוֹם יִהְיֶה-לִּי--כִּי בִּשְׁרִרוּת לִבִּי, אֵלֵךְ:  לְמַעַן סְפוֹת הָרָוָה, אֶת-הַצְּמֵאָה.  לֹא-יֹאבֶה יְהוָה, סְלֹחַ לוֹ--כִּי אָז יֶעְשַׁן אַף-יְהוָה וְקִנְאָתוֹ בָּאִישׁ הַהוּא, וְרָבְצָה בּוֹ כָּל-הָאָלָה הַכְּתוּבָה בַּסֵּפֶר הַזֶּה; וּמָחָה יְהוָה אֶת-שְׁמוֹ, מִתַּחַת הַשָּׁמָיִם.  וְהִבְדִּילוֹ יְהוָה לְרָעָה, מִכֹּל שִׁבְטֵי יִשְׂרָאֵל--כְּכֹל, אָלוֹת הַבְּרִית, הַכְּתוּבָה, בְּסֵפֶר הַתּוֹרָה הַזֶּה"<br />במילים אחרות ,אדם אשר יזלזל  בדברי התורה ולא ירצה לקיימם- צפוי   שהקללה תבוא עליו.....ויאבד שמו!<br />כידוע כל עם ישראל- נחשב לגוף אחד. ולכן כל עבירה על ידי הפרט   עלולה לסכן את העם כולו ומנגד מצוות ומעשים טובים של כל יחיד מסוגלים להשפיע  לטובה על כל עם ישראל.<br />נאמר: "כְּנֶשֶׁר יָעִיר קִנּוֹ עַל גּוֹזָלָיו יְרַחֵף יִפְרֹשׂ כְּנָפָיו יִקָּחֵהוּ יִשָּׂאֵהוּ עַל אֶבְרָתוֹ."[דברים ל"ב, י"א]<br />על פי רש"י: המשמעות: כמו שהנשר מעיר את גוזליו ברגישות ובהדרגה- באופן דומה אלוקים מעיר את בניו, הנשר המגיע אל גוזליו ומבחין כי הם שרויים בשינה- מנענע תחילה את הענפים כדי שיתעוררו  לאט, שלב אחר שלב. ורק אחרי שהם ערים הוא ניגש אליהם ומאכילם.<br />כך אלוקים מתייחס אל  בניו, תחילה  שלח להם מגפה - [קורונה] ואם גם את זאת לא הבינו - באה מלחמה.<br />ההוכחה ,נאמר: "וְאִם-לֹא תִשְׁמְעוּ, לִי; וְלֹא תַעֲשׂוּ, אֵת כָּל -הַמִּצְות הָאֵלֶּה.  וְאִם - בְּחֻקֹּתַי תִּמְאָסוּ, וְאִם אֶת-מִשְׁפָּטַי תִּגְעַל נַפְשְׁכֶם, לְבִלְתִּי עֲשׂוֹת אֶת – כָּל - מִצְותַי, לְהַפְרְכֶם אֶת-בְּרִיתִי.  אַף-אֲנִי אֶעֱשֶׂה-זֹּאת לָכֶם, וְהִפְקַדְתִּי עֲלֵיכֶם בֶּהָלָה אֶת-הַשַּׁחֶפֶת וְאֶת-הַקַּדַּחַת, מְכַלּוֹת עֵינַיִם, וּמְדִיבֹת נָפֶשׁ; וּזְרַעְתֶּם לָרִיק זַרְעֲכֶם, וַאֲכָלֻהוּ אֹיְבֵיכֶם. וְנָתַתִּי פָנַי בָּכֶם, וְנִגַּפְתֶּם לִפְנֵי אֹיְבֵיכֶם; וְרָדוּ בָכֶם שֹׂנְאֵיכֶם, וְנַסְתֶּם וְאֵין-רֹדֵף אֶתְכֶם"  [ויקרא  כ"ו, י"ד- י"ח]<br />הקללות הנ"ל - כבר התגשמו השנה ,לצערנו .<br />במהלך השנה ראינו כי קבוצה שאינה גדולה גרמה להפגנות ולמחלוקות בעם - למרות מה שהתרחש בשמחת תורה - הם המשיכו בכך גם במהלך המלחמה ועל זה נאמר: "אִסְתְּרָא בִּלְגִינָא קִישׁ, קִישׁ קָרְיָא"  זהו פתגם בארמית שמופיע בתלמוד הבבלי. פירושו המילולי של הפתגם הוא: 'מטבע בכד קורא "קיש ,קיש"', כלומר, מרעיש יותר מכד מלא מטבעות. והדבר הזה, לעניות דעתי, מזכיר את קבוצת האנשים  הקטנה יחסית לעומת הרוב השפוי והחכם במדינה. <br />ההגעה בע"ה לניצחון  ולגאולה.<br />בעל טורים –מסביר: לפי שמוזכרים האבות לפני ציון הליכת משה אל העם,, כנאמר: "וְכַאֲשֶׁר נִשְׁבַּע לַאֲבֹתֶיךָ, לְאַבְרָהָם לְיִצְחָק וּלְיַעֲקֹב".  <br />נראה שמשה הלך אל אברהם, יצחק ויעקב להודיע להם : כי קיים הקב"ה שבועתו והכניס את ישראל לארץ וזאת למרות שעדיין לא נכנסו, אלא  כיון   שכבשו את ארץ סיחון ועוג וכל עבר הירדן- הרי  כאילו כבר נכנסו!<br />דעת מקרא מביא פירוש מעניין: אין "וילך" לשון הליכה ברגל ,אלא לשון המשכת המעשה שלא  הפסיק את דבריו לעם, אלא הוסיף ודיבר את דבריו בדומה לנאמר  במעמד הר סיני. "וַיְהִי קוֹל הַשֹּׁפָר, הוֹלֵךְ וְחָזֵק מְאֹד" [שמות ל"ט, י"ט]<br />בפרשת "וילך"  ניתן להתפעל מהתנהגותו של משה כלפי עם ישראל- דור דעה שקיבלו את התורה וראו את כל הנסים - דווקא כאשר הוא נמצא ביומו האחרון לחייו ובניגוד לשאר בני אנוש אשר נחלשים לקראת הזקנה עליו נאמר:" וּמֹשֶׁה בֶּן מֵאָה וְעֶשְׂרִים שָׁנָה בְּמֹתוֹ לֹא כָהֲתָה עֵינוֹ וְלֹא נָס לֵחֹה". [להלן ל"ד, ז] דווקא ביומו האחרון בפיו של משה מסר חשוב אליהם : "חִזְקוּ וְאִמְצוּ, אַל-תִּירְאוּ וְאַל - תַּעַרְצוּ מִפְּנֵיהֶם":<br />וליהושע  הוא מבשר:  "חֲזַק וֶאֱמָץ--כִּי אַתָּה תָּבוֹא אֶת-הָעָם הַזֶּה, אֶל-הָאָרֶץ אֲשֶׁר נִשְׁבַּע יְהוָה לַאֲבֹתָם לָתֵת לָהֶם; וְאַתָּה, תַּנְחִילֶנָּה אוֹתָם.  וַיהוָה הוּא הַהֹלֵךְ לְפָנֶיךָ, הוּא יִהְיֶה עִמָּךְ--לֹא יַרְפְּךָ, וְלֹא יַעַזְבֶךָּ; לֹא תִירָא, וְלֹא תֵחָת".<br />לסיכום לאור האמור לעיל: רוב עם ישראל מאוחד באהבת חינם כולל חיילי צה"ל – והם מחוברים לתורה הקדושה ובע"ה עם ישראל ינצח את כל אויביו. על פי נבואת משה –גדול הנביאים לעם ישראל וליהושע. כנאמר: "וּבָחַרְתָּ, בַּחַיִּים--לְמַעַן תִּחְיֶה, אַתָּה וְזַרְעֶךָ"      אומר הנביא  "אַרְיֵ&#1445;ה שָׁאָ&#1430;ג מִ&#1443;י לֹ&#1443;א יִירָ&#1425;א " [עמוס ג, ח]  על כך ראיתי הסבר יפה בחוברת של הרב אברהם אלימלך בידרמן שליטא:  הוא שואל: מדוע נאמר על האריה = "שָׁאָ&#1430;ג"- בלשון עבר ולא בלשון הווה? כתב  הרב חיים קנייבסקי  זצ"ל: האריה רמוז  בראשי תיבות: ראש השנה, יוה"כ, הושענא רבא, שאלו ימים שבהם - מי לא ירא?<br />כאשר אנחנו מסובבים לאחור את ראשנו אל  ראשית השנה הזאת. מבינים כי כל מה שקורה בזמן זה - נגזר כבר בראש השנה תשפ"ד- בזמן שהאריה שאג!  כעת , אנו קרבים לשנה חדשה "מִ&#1443;י לֹ&#1443;א יִירָ&#1425;א"?<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

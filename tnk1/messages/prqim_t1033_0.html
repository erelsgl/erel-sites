<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ישעיהו לג בעברית מדוברת</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/prqim_t1033_0.html'/>
<meta name='author' content="איתמר כהן" />
<meta name='receiver' content="" />
<meta name='jmQovc' content="tnk1/messages/prqim_t1033_0.html" />
<meta name='tvnit' content="" />
<link rel='canonical' href='http://tora.us.fm/tnk1/messages/prqim_t1033_0.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_prqim_t1033_0' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/prqim/nvia.html'>נביאים אחרונים</a>&gt;<a href='../../tnk1/prqim/t10.htm'>ישעיהו</a>&gt;<a href='../../tnk1/nvia/yjayhu/trgum.html'>ספר ישעיהו בעברית מדוברת</a>&gt;</div>

</div>
<!--NiwutElyon1-->
<h1 id='h1'>ישעיהו לג בעברית מדוברת</h1>
<div id='idfields'>
<p>קוד: ישעיהו לג בעברית מדוברת בתנ"ך</p>
<p>סוג: תוכן_מפורט</p>
<p>מאת: איתמר כהן</p>
<p>אל: </p>
</div>
<script type='text/javascript'>kotrt()</script>
<div id='tokn'>
הוי שודד ואתה לא שדוד <br />לג,א הוי שודד, ואתה לא שדוד, ובוגד, ולא-בגדו בו; כאשר תגמור לשדוד ישדדוך, ככלותך לבגוד יבגדו-בך. {ס} <p>ה' חננו לך קוינו <br />לג,ב יהוה חננו, לך קוינו; היה זרוע עוז לעמינו בכל בוקר, אף-ישועתנו בעת צרה. לג,ג מקול המהומה שהביא ה' עליהם, נדדו עמים; מרוממותך, נתפזרו גוים. לג,ד ואוסף שללכם (אתם מחנה אשור) כמו שאוספים ארבה—והרעש שייווצר אז, יהיה כמו הרעש שנוצר בזמן שהגבים (סוג ארבה) משתקשקים (יוצרים רעש) בביאתם. <p>שכו מרום מלא ציון משפט וצדקה <br />לג,ה נשגב יהוה, כי שכן במרום (במקום גבוה); מילא ציון, משפט וצדקה. לג,ו ויהיה ה' בטחון ימיך הטובים ישראל (ה' יבטיח את בואם של ימים טובים לישראל), ויהיה ה' אוצרות של ישועה לישראל, חכמת ודעת לישראל; יראת יהוה, היא אוצרו הטוב של עם ישראל. {פ} <p>הן אראלם צעקו חוצה <br />לג,ז הן, שליחי חזקיהו קראו בקול גדול למלך אשור [על שהוא מכביד את עולו על ישראל]; מלאכי שלום, מר יבכיון [למלך אשור]. לג,ח שממו הדרכים, חדלו עוברי אורח; מלך אשור הפר את הברית, ועלה על ירושלים לאחר שקיבל מס מחזקיהו, הוא מאס בערי ישראל והחריבן, ולא החשיב את אנשיהם. לג,ט אבלה אמללה הארץ, הוביש הלבנון ונבל; היה השרון כערבה (שומם), הבשן והכרמל השליכו את פריהם לארץ. {ס} <p>עתה אקום יאמר ה'<br />לג,י עתה אקום, יאמר יהוה; עתה, ארומם--עתה, אנשא. לג,יא מחשבתכם הבל וגם התוצאה הבל; מזימתכם תהיה לכם כאש שתאכל אתכם (אשור). לג,יב והיו העמים שבחיל אשור משרפות שיד; קוצים קצוצים, באש ידלקו. {פ} <p>שמעו רחוקים אשר עשיתי <br />לג,יג שמעו רחוקים, אשר עשיתי; ודעו קרובים, גבורתי. לג,יד בציון פחדו החטאים, והרעדה אחזה את החנפים; וכך שאלו: מי מאתנו יוכל לגור במקום שהאש אוכלת בו--מי מאתנו יוכל לגור במקום הבוער תמיד. לג,טו והתשובה: אדם ההולך בצדק, ודובר מישרים; מואס בכספי גזל, ומנער את כפיו מתמוך בשוחד, אוטם אזנו משמוע דמים (מזימה לשפוך דם), ועוצם עיניו מראות ברע. לג,טז הוא מרומים ישכון, במצודות הבנויות בסלעים מבצרו; לחמו ינתן לו תמיד, ומימיו יהיו בטוחים (תמיד יהיה לו אוכל ומים). <p>עיניך תראינה ירושלם נוה שאנן <br />לג,יז לאחר הישועה בירושלים: מלך ביופיו, תחזינה עיניך; עיניך תראינה ארץ מרחקים (היא ארץ יהודה שנתפרסה למרחקים). לג,יח לאחר הישועה לבך יזכר במחשבות האימה, אשר חשבת לפני הישועה; וכך חשבת ופחדת כל היום: איה סופר [את הבתים והאנשים], איה שוקל [את כספי המיסים], איה סופר את-המגדלים להרסם. לג,יט כעת בשעת הישועה: לא תוסיף לראות את-עם אשור הנועזים: את העם אשר קשה להבין את שפתם, את העם אשר לשונו נשמעת בעיניך נלעגת, ואי אפשר להבינה. לג,כ כעת בשעת הישועה: תראה את ציון, העיר אשר אנחנו מתוועדים ומתאספים בתוכה; עיניך תראינה את ירושלם נוה שאנן (=מקום שלו), והיא כמו אוהל שלא יעקר ממקומו, ולא יוכלו לעקור את יתדותיו לנצח, וכל-חבליו, לא יקרעו. לג,כא כי אם-שם בירושלים, יהוה האדיר יהיה בעזרתנו, ה' יתן לנו מחסה, כנהרות גדולים החוסמים את המעבר לחיל האויב; ומחמת חוזק זרימת הנהר, לא יוכלו לשוט בו אוניות שיט, וגם ספינות גדולות לא יצליחו לעבור בו. לג,כב כי יהוה שופטנו, יהוה מחוקקנו (=מחוקק חוקים, מושל); יהוה מלכנו, הוא יושיענו. לג,כג [כעת מתאר הנביא בדמיונו את המצב של אוניה שניסתה לעבור את הנהר:] נעזבו ונקרעו החבלים של האוניה; והם אינם מסוגלים להחזיק את בסיס התורן, ושוב הם לא יכולים לפרוס את הנס (=המפרש המרכזי), ואז לאחר שתיטרף האוניה יחלקו את שללה הרב, וגם פסחים (=צולעים) יצליחו לבוז בז (גיבורים יפלו ביד חלשים). לג,כד ושוב לא יאמרו שוכני ירושלים חלשים אנחנו; העם היושב בירושלים נסלח עוונם (ואין חטא שיעקב את נצחונם). {ס} <br />
<br />
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1732.html' />
 <title>פרשת :יתרו-שליחות מכופלת בפרשה לעתיד ישראל-כיצד?/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_1732.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת :יתרו-שליחות מכופלת בפרשה לעתיד ישראל-כיצד?/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת יתרו - שליחות מכופלת בפרשה לעתיד ישראל- כיצד?<br />מאת: אהובה קליין.<br /><a href='https://ahuvaklein.blogspot.com/'>https://ahuvaklein.blogspot.com/</a></p><p>בפרשה זו אנו קוראים על יתרו - חותן משה שמגיע אל המדבר עם  ציפורה - אשת משה והבנים גרשום ואליעזר.<br />זכות גדולה  נפלה בחלקו של יתרו שבעבר היה  "כוהן מדיין"  ופרשה בתורה  נקראה על שמו : זאת בעקבות כך שנפקחו עיניו בראותו את הנסים והנפלאות שעשה ה' לישראל במצרים ובמדבר - וקיבל עליו את האמונה באלוקי ישראל.<br />ראוי  לשים לב - כי פרשה זו - היא  פרשה חשובה וייחודית הכוללת את מתן תורה ועשרת הדיברות.<br />ראויים לציון דברי יתרו למשה:" וַיֹּאמֶר, יִתְרוֹ, בָּרוּךְ יְהוָה, אֲשֶׁר הִצִּיל אֶתְכֶם מִיַּד מִצְרַיִם וּמִיַּד פַּרְעֹה:  אֲשֶׁר הִצִּיל אֶת-הָעָם, מִתַּחַת יַד-מִצְרָיִם.  עַתָּה יָדַעְתִּי, כִּי-גָדוֹל יְהוָה מִכָּל- הָאֱלֹהִים:  כִּי בַדָּבָר, אֲשֶׁר זָדוּ עֲלֵיהֶם". [שמות י"ח, י'- י"ב]<br />בפרשה זו מודיע ה' למשה מהי שליחותו של עם ישראל בעולם: "וְעַתָּה, אִם-שָׁמוֹעַ תִּשְׁמְעוּ בְּקֹלִי, וּשְׁמַרְתֶּם, אֶת-בְּרִיתִ.......וְאַתֶּם תִּהְיוּ-לִי מַמְלֶכֶת כֹּהֲנִים, וְגוֹי קָדוֹשׁ:  אֵלֶּה, הַדְּבָרִים, אֲשֶׁר תְּדַבֵּר, אֶל-בְּנֵי יִשְׂרָאֵל". [להלן,  י"ט, ג'-ו]<br />אחד מעשרת הדיברות, מצוות: שמירת השבת :<br />"זָכוֹר אֶת-יוֹם הַשַּׁבָּת, לְקַדְּשׁוֹ.  ......בֵּרַךְ יְהוָה אֶת-יוֹם הַשַּׁבָּת—וַיְקַדְּשֵׁהוּ".[שמות כ': ח'-י"ב]<br />השאלות הן:<br />א] מה ניתן ללמוד מהגעתו ותגובתו של יתרו - למשה?<br />ב] מה טמון בשמירת השבת ומהי שליחות עם ישראל ?<br />תשובות.<br />סיבת הגעתו ותגובתו של יתרו – אל משה.<br />יתרו היה חותן משה, כוהן מדיין, במשך שנים רבות עבד עבודה זרה, אולם משראה את כל הניסים שהתרחשו לעם ישראל - התגייר והכיר באלוקי ישראל.<br />חז"ל משבחים את יתרו על מידת הכנסת האורחים שגילה כלפי משה בזמן בריחתו ממצרים - כמו ששנינו  במסכת סנהדרין : [ק"ד, ע"א] בשכר "קראן לו ואכל לחם"- על כך זכו בניו וישבו בלשכת הגזית - בתוך אולם שבהר הבית שבו היו מתכנסים חכמי הסנהדרין בימים שבית המקדש היה קיים.<br />לפי דברי רש"י: ליתרו היו שבעה שמות: רעואל, יתר, יתרו, חובב, חבר, קיני, פוטיאל.<br />נאמר: "וַיִּשְׁמַע יִתְרוֹ כֹהֵן מִדְיָן, חֹתֵן מֹשֶׁה, אֵת כָּל-אֲשֶׁר עָשָׂה אֱלֹהִים לְמֹשֶׁה, וּלְיִשְׂרָאֵל עַמּוֹ:  כִּי-הוֹצִיא יְהוָה אֶת-יִשְׂרָאֵל, מִמִּצְרָיִם".<br />והשאלה הנשאלת: מה שמע יתרו?<br />על כך מנסים הפרשנים לענות:<br />תשובתו של רבי יהושע מתבססת על הסמיכות של הפרשיות, בסוף פרשת בשלח - מסופר על מלחמת עמלק  שמועה זו הניעה את יתרו לבוא.<br />רבי אליעזר טוען: שהיות ולא צוין במפורש שיתרו שמע על מלחמת עמלק מכאן ששמע על נס קריעת ים סוף - כפי שנאמר: "ויט משה את ידו על הים.. ויבקעו המים " [שמות י"ד, כ"א] על כך שמעו כולם. רש"י סובר כדעת שניהם.<br />על פי  דברי יתרו למשה-לומדים אנו את גדלותו, הרי כתוב בשירת הים: "אָז נִבְהֲלוּ, אַלּוּפֵי  אֱדוֹם אֵילֵי מוֹאָב, יֹאחֲזֵמוֹ רָעַד נָמֹגוּ<br />כֹּל יֹשְׁבֵי כְנָעַן.  תִּפֹּל עֲלֵיהֶם אֵימָתָה  וָפַחַד" [שמות  ט"ו, ט"ז]<br />רש"י מסביר:  האימה נפלה - על  הרחוקים  והפחד נפל על כל הקרובים  . כמו שנאמר:<br />"כִּי שָׁמַעְנוּ, אֵת אֲשֶׁר-הוֹבִישׁ יְהוָה אֶת-מֵי יַם-סוּף מִפְּנֵיכֶם, בְּצֵאתְכֶם, מִמִּצְרָיִם" [יהושע ב' ,י']<br />הרב שמשון רפאל הירש  מסביר את ההבדל בין אימה ופחד:<br />"אימה"- מציינת את הרושם המפחיד של כוח הנמצא כאן המטיל מורא בעליונותו כמו שנאמר: וְאֵמָתוֹ, אַל-תְּבַעֲתַנִּי".[איוב, ט', ל"ד]<br />ועוד דוגמא: "לִבִּי, יָחִיל בְּקִרְבִּי";    וְאֵימוֹת מָוֶת, נָפְלוּ עָלָי". [תהלים נ"ה, ה']<br />המילה: "פחד" מבטאת: יראה של סכנה  מתקרבת.<br />הקורא פסוקים אלה מגיע לידי הבנה- כי רבים שמעו  על הנסים שה'  עשה לעם ישראל- אך מכולם היה אדם אחד –יתרו - שבעקבות שמועה זו עשה גם מעשה: הוא התגייר השיב את אשת משה - ציפורה ובניה  למשה והכיר בגדולת אלוקים ואמר למשה:<br />"וַיֹּאמֶר, יִתְרוֹ, בָּרוּךְ יְהוָה, אֲשֶׁר הִצִּיל אֶתְכֶם מִיַּד מִצְרַיִם וּמִיַּד פַּרְעֹה:  אֲשֶׁר הִצִּיל אֶת-הָעָם, מִתַּחַת יַד-מִצְרָיִם. עַתָּה יָדַעְתִּי, כִּי-גָדוֹל יְהוָה מִכָּל- הָאֱלֹהִים:  כִּי בַדָּבָר, אֲשֶׁר זָדוּ עֲלֵיהֶם".[שמות י"ח, י'- י"ב]<br />מסביר רש"י: יתרו אומר למשה: כי הוא הכיר את כל סוגי העבודה הזרה, אך מעתה הוא מעריך את מעשה האלוקים- לפי שהציל את עם ישראל מאומה קשה! ומיד המלך פרעה - שהיה מלך קשה לפי שהיה - רודה ושולט בעם ישראל והיה מכביד את חייהם  עליהם בעבודה קשה.<br />מעכשיו  יתרו  מצהיר: עתה ידעתי  כי גדול ה' מכל  האלוהים הייתי מכירו בעברו ,עכשיו אני  מכיר ביותר לפי שהתגדל שמו של ה' בעולם-יתרו התפעל מכך- שה' נקט במידה כנגד מידה- בדבר שהמצרים  רצו לאבד את עם ישראל-ה'  העניש  אותם, היינו הם- רצו  לאבד את עם ישראל במים -אך בסופו של דבר- הם  בעצמם הלכו לאבדון  במים!<br />מכאן המסקנה: כי יתרו עשה שליחות גדולה בכך שהכיר בגדולת ה' וכתוצאה מכך התגייר וקיבל עול מלכות שמים - לכן ראוי הוא שפרשה  הכוללת את עשרת הדיברות. תיקרא על שמו.<br />סוד שמירת השבת ושליחות עם  ישראל.<br />לצערנו, היום ישנם אנשים - שאינם בקיאים ביהלום הטמון בשמירת השבת, הם נוטים לזלזל בציווי האלוקי ומנסים להתבונן בתורה האלוקית - כמשהו עתיק שאינו מותאם לזמן שלנו.<br />לכן, חייבים לדאוג לחנך את העם שלנו להתחבר לתורה ולמצוות  החל מהגיל הרך  והלאה..<br />נאמר: "זָכוֹר אֶת-יוֹם הַשַּׁבָּת, לְקַדְּשׁוֹ.  שֵׁשֶׁת יָמִים תַּעֲבֹד, וְעָשִׂיתָ כָּל-מְלַאכְתֶּךָ. וְיוֹם, הַשְּׁבִיעִי--שַׁבָּת, לַיהוָה אֱלֹהֶיךָ:  לֹא-תַעֲשֶׂה כָל-מְלָאכָה אַתָּה וּבִנְךָ וּבִתֶּךָ, עַבְדְּךָ וַאֲמָתְךָ וּבְהֶמְתֶּךָ, וְגֵרְךָ, אֲשֶׁר בִּשְׁעָרֶיךָ. כִּי שֵׁשֶׁת-יָמִים עָשָׂה יְהוָה אֶת-הַשָּׁמַיִם וְאֶת-הָאָרֶץ, אֶת-הַיָּם וְאֶת-כָּל-אֲשֶׁר-בָּם, וַיָּנַח, בַּיּוֹם הַשְּׁבִיעִי; עַל-כֵּן, בֵּרַךְ יְהוָה אֶת-יוֹם הַשַּׁבָּת—וַיְקַדְּשֵׁהוּ".[שמות כ': ח'-י"ב]<br />רש"י מסביר: "זכור ושמור" נאמרו  בדיבור אחד והמחללים את השבת עליהם נאמר:<br />"וּשְׁמַרְתֶּם, אֶת-הַשַּׁבָּת, כִּי קֹדֶשׁ הִוא, לָכֶם; מְחַלְלֶיהָ, מוֹת יוּמָת--כִּי כָּל-הָעֹשֶׂה בָהּ מְלָאכָה, וְנִכְרְתָה הַנֶּפֶשׁ הַהִוא מִקֶּרֶב עַמֶּיהָ.  שֵׁשֶׁת יָמִים, יֵעָשֶׂה מְלָאכָה, וּבַיּוֹם הַשְּׁבִיעִי שַׁבַּת שַׁבָּתוֹן קֹדֶשׁ, לַיהוָה; כָּל- הָעֹשֶׂה מְלָאכָה בְּיוֹם הַשַּׁבָּת, מוֹת יוּמָת." [שמות ל"א,  י"ד]<br />הכוונה במילים: "זָכוֹר אֶת-יוֹם הַשַּׁבָּת": יש לזכור במהלך ימי החול   את השבת ואם מזדמן לנו חפץ יפה נרכוש אותו למען השבת.<br />נזכור כי הקב"ה בכבודו  ובעצמו ברא את העולם במשך שישה  ימים, אך ביום השביעי הוא הקדיש למנוחה וזאת: ללמד את היהודי קל וחומר. שאדם העובד קשה במשך ששת ימי השבוע בעמל ויגיעה-מצווה לנוח בשבת. ה' בירך את השבת – לפי שביום השישי   היו מלקטים במדבר  מנה כפולה  של מן- לכבוד שבת  - על מנת לקדשו כי בשבת המן פסק לרדת. לכן - השבת היא מקור הברכה-כי נשאר להם מיום שישי מן - כי ביום זה היו  מלקטים  שתי מנות ולא מנה אחת כבשאר ימי החול.<br />להלן השליחות של עם ישראל - כדברי ה' למשה:<br />"וְעַתָּה, אִם-שָׁמוֹעַ תִּשְׁמְעוּ בְּקֹלִי, וּשְׁמַרְתֶּם, אֶת-בְּרִיתִי--וִהְיִיתֶם לִי סְגֻלָּה מִכָּל-הָעַמִּים, כִּי-לִי כָּל-הָאָרֶץ.  וְאַתֶּם תִּהְיוּ-לִי מַמְלֶכֶת כֹּוהֲנִים, וְגוֹי קָדוֹשׁ:  אֵלֶּה, הַדְּבָרִים, אֲשֶׁר תְּדַבֵּר, אֶל-בְּנֵי יִשְׂרָאֵל". [להלן,  י"ט, ג'-ו]<br />דוד המלך אומר:: "לוּ עַמִּי שֹׁמֵעַ לִי יִשְׂרָאֵל בִּדְרָכַי יְהַלֵּכוּ. כִּמְעַט אוֹיְבֵיהֶם אַכְנִיעַ וְעַל צָרֵיהֶם אָשִׁיב יָדִי"[תהלים: פ"א, ט"ו- ט"ו]<br />אלוקים מבטיח ניצחון  לעם ישראל- אם נשמע בקולו!<br />לסיכום, לאור  האמור לעיל: יתרו משמש לנו דוגמא טובה לשליחות  לקיום התורה  בפועל - מתוך אמונה וממנו נלמד קל וחומר - אם הוא שהיה כומר לעבודה זרה והתגייר - אנחנו היהודים חייבים לקיים את עשרת הדברות בפועל – כולל שמירת שבת ולממש את שליחותנו - להיות ממלכת כוהנים וגוי קדוש - ועל ידי כך להאיר את כל העולם. זו המשימה שלנו היום - ורק כך נזכה לגאולה  שלמה במהרה ובע"ה נצא מאפלה לאורה, אמן  ואמן. <br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1673.html' />
 <title>פרשת בלק-מדוע נכשל בלעם בקללת עם ישראל?/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_1673.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת בלק-מדוע נכשל בלעם בקללת עם ישראל?/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p><br />פרשת בלק - מדוע נכשל בלעם בקללת עם ישראל?<br />מאת: אהובה קליין<br />פרשה זו פותחת ביראתו של בלק מלך מואב  וחששותיו מפני עוצמת עם ישראל כפי שנאמר:<br />"וַיַּ&#1445;רְא בָּלָ&#1430;ק בֶּן ־צִפּ&#1425;וֹר אֵ&#1435;ת כָּל ־אֲשֶׁר ־עָשָׂ&#1445;ה יִשְׂרָאֵ&#1430;ל לָֽאֱמֹרִֽי׃ וַיָּ&#1448;גָר מוֹאָ&#1436;ב מִפְּנֵ&#1445;י הָעָ&#1435;ם מְאֹ&#1430;ד כִּ&#1443;י רַב ־ה&#1425;וּא וַיָּ&#1443;קָץ מוֹאָ&#1428;ב מִפְּנֵ&#1430;י בְּנֵ&#1445;י יִשְׂרָאֵֽל׃ וַיֹּ&#1448;אמֶר מוֹאָ&#1436;ב אֶל ־זִקְנֵ&#1443;י מִדְיָ&#1431;ן עַתָּ&#1438;ה יְלַֽחֲכ&#1444;וּ הַקָּהָל&#1433; אֶת ־כָּל־ סְבִ&#1443;יבֹתֵ&#1428;ינוּ כִּלְחֹ&#1443;ךְ הַשּׁ&#1428;וֹר אֵ&#1430;ת יֶ&#1443;רֶק הַשָּׂדֶ&#1425;ה וּבָלָ&#1447;ק בֶּן ־צִפּ&#1435;וֹר מֶ&#1445;לֶךְ לְמוֹאָ&#1430;ב בָּעֵ&#1445;ת הַהִֽוא׃ וַיִּשְׁלַ&#1448;ח מַלְאָכִ&#1436;ים אֶל ־בִּלְעָ&#1443;ם בֶּן ־בְּעֹ&#1431;ר פְּ&#1440;תוֹרָה אֲשֶׁ&#1447;ר עַל ־הַנָּהָ&#1435;ר אֶ&#1445;רֶץ בְּנֵֽי ־עַמּ&#1430;וֹ לִקְרֹא ־ל&#1425;וֹ לֵאמֹ&#1431;ר הִ&#1440;נֵּה עַ&#1443;ם יָצָ&#1444;א מִמִּצְרַ&#1448;יִם&#1433; הִנֵּ&#1444;ה כִסָּה&#1433; אֶת ־עֵ&#1443;ין הָאָ&#1428;רֶץ וְה&#1445;וּא יֹשֵׁ&#1430;ב מִמֻּלִֽי׃ וְעַתָּה&#1449; לְכָה־נָּ&#1448;א אָֽרָה ־לִּ&#1436;י אֶת ־הָעָ&#1443;ם הַזֶּ&#1431;ה כִּֽי ־עָצ&#1445;וּם הוּא&#1433; מִמֶּ&#1428;נִּי אוּלַ&#1444;י אוּכַל&#1433; נַכֶּה ־בּ&#1428;וֹ וַאֲגָֽרְשֶׁ&#1430;נּוּ מִן ־הָאָ&#1425;רֶץ כִּ&#1443;י יָדַ&#1431;עְתִּי אֵ&#1444;ת אֲשֶׁר ־תְּבָרֵךְ&#1433; מְבֹרָ&#1428;ךְ וַֽאֲשֶׁ&#1445;ר תָּאֹ&#1430;ר יוּאָֽר"׃ [במדבר כ"ב, ב'-ז]<br />בהמשך מתברר כי  אלוקים  מפתיע   את בלעם –נביא הגויים  כאשר נראה אליו במראות הלילה ומודיע לו כי לא ניתן לקלל את עם ישראל  היות  והעם מבורך!<br />השאלות הן:<br />א] מדוע חשש בלק מעוצמת עם ישראל?<br />ב] מה ניתן להסיק מתשובת ה' לבלעם?<br />תשובות.<br />בלק חושש מעוצמת ישראל.<br />ה"נתיבות שלום" סובר: כל עוד עם ישראל דבוקים בה' שום אומה איננה יכולה לשלוט עליהם. ואיש אינו יכול לפגוע בהם.<br />כדברי הרמב"ם: כאשר יהודי דבוק באלוקים אין שום דינים יכולים לשלוט עליו וכל הייסורים שקרו לצדיקים התרחשו ,רק ,בעת שהפסיקו  את דבקותם בה'- בזמן שיהודי דבוק בה' שום  רוע לא יכול לפגוע בו. זה ההבדל בין קללה לברכה: יהודי  זוכה לברכה – רק כאשר דבק בה' ואילו קללה באה על יהודי, חלילה, כאשר הוא מנותק מהדבקות בה', את הדבר הזה ידע בלעם -  בלעם גם ידע בדעת עליון - כי משה היה מידת הדעת של עם ישראל  ובניגוד לכך –בלעם-היה ההפך ממשה - דעת קליפה שמטרתה לנתק את ישראל מהדבקות בה'.<br />בלק היה  מכשף גדול  יותר מבלעם. הוא ידע שכל עוד עם ישראל דבוקים בה' שום אומה אינה  יכולה לפגוע בהם. הן מבחינה גשמית והן מבחינה רוחנית. לכן הוא היה זקוק לקליפה של בלעם המסוגל לנתק את עם ישראל מדבקות  בה'.<br />האר"י הקדוש סובר: כי בלעם היה נשמת  לבן הארמי, גם  בהגדת פסח נאמר:  כי לבן ביקש לעקור את הכול כפי שכתוב: "ארמי אובד אבי"- הכוונה להאביד את האמונה של ישראל הקשורים לה' – כלומר להתנתק מאביהם שבשמים.<br />הרב בן ציון  מוצפי מסביר-על סמך דעת הפרשנים- כי בלק חקר- מה הסוד של עם ישראל, כיצד צלחו – במשך דורות – כל מיני מאורעות והגיעו  בכל זאת  לשרוד וגם להתרבות.<br />ראשית, בלק התפלא - כיצד הצליחו ישראל לצאת ממצרים בזמן שהיא שימשה - בית עבדים ולא היה מישהו שהצליח לצאת ממנה? מצרים שהיו בה מ"ט שערי טומאה- הייתה בולעת לתוכה את הכול .<br />בלק שם לב - כי במצרים היו מ"ט שערי טומאה וכל מי שנכנס לשם לא הצליח להשתחרר מהמקום? אלא לשקוע שם. טומאת מצרים שאבה לתוכה אפילו את המתים שנשארו בתוכה- קל וחומר שלא היה ניתן לאנשים חיים לצאת משם?<br />למרבה הפלא, בלק מבחין שעם שלם יוצא ממצרים ולא לבדו- אלא גם עם רכושו! דבר שהוא פלאי פלאים בעיניו. הוא גם מתבונן כיצד העם הולך במדבר ארבעים שנה וחי על נסים: ירידת מן –מן השמים  עם  ישראל היו יכולים להרגיש כל אחד טעם שונה –על פי רצונו. והנס הנוסף שקרה-<br />חז"ל דרשו והובאו דבריהם ברש"י[שמות ט"ז, כ"א]:<br />נאמר על המן: "הנשאר בשדה נימוח, ונעשה נוזלים ושותים ממנו אילים וצבאים ואומות העולם צדים מהם וטועמים בהם –טעם מן. ויודעים מה שיבחם של ישראל"<br />בלק לא הבין שעם ישראל מונהג בהנהגה נסית -  על ידי ה' הוא נמנע מלהכיר בכך ,אלא היה חושב שמשה הוא: מכשף ויש לו כוחות מאגיים והוא נעזר בכוכבים ובמזלות ובאמצעים אחרים.<br />לכן  חשב בלק לקחת את בלעם, הנחשב בעיניו מכשף ויש בכוחו להילחם,  נגד כשפיו של משה.<br />כי כך דרכם של האויבים של עם ישראל - המסרבים להכיר בכוחו האדיר של בורא עולם!<br />לפי דברי "כלי יקר": ידוע כי דרכם של מלכים להתבונן בספר דברי הימים אשר שם ניתן לקרוא כל מה שהתרחש בדורות הקודמים - וזאת לעומת המון העם  אשר יודע את מה שמתרחש בהווה ,או מפי השמועה על העבר. לכן בלק קרא בספר את מה שעשה יעקב  כנגד האמורי, כפי שיעקב אומר זאת ליוסף בנו:<br />"וַאֲנִי נָתַתִּי לְךָ, שְׁכֶם אַחַד--עַל-אַחֶיךָ:  אֲשֶׁר לָקַחְתִּי מִיַּד הָאֱמֹרִי, בְּחַרְבִּי וּבְקַשְׁתִּי"   [בראשית מ"ח, כ"ב]<br />זה היה ניצחון של מעטים כנגד רבים-כנגד אומה שלמה-האמורי , זה כמובן גרם לחשש של בלק מפני ישראל.<br />דעת מקרא מסביר: פשוטי העם פחדו מפני הכוח הגדול של עם ישראל – שהראה במלחמה.<br />תשובת ה'  לבלעם.<br />כאשר באו השליחים של  בלק - מלך מואב -  אל בלעם וסיפרו לו את רצון בלק: שבלעם יקלל את ישראל, ביקש בלעם מהאנשים שילינו אצלו בלילה כדי שיקבל על כך את  תשובת ה':<br />"וַיֹּאמֶר אֲלֵיהֶם, לִינוּ פֹה הַלַּיְלָה, וַהֲשִׁבֹתִי אֶתְכֶם דָּבָר, כַּאֲשֶׁר יְדַבֵּר יְהוָה אֵלָי; וַיֵּשְׁבוּ שָׂרֵי-מוֹאָב, עִם-בִּלְעָם". [במדבר  כ"ב, ח'-ט']<br />רש"י מבאר: כי אין רוח הנבואה שורה על בלעם ,אלא בלילה. כך זה לגבי  כל נביאי אומות העולם. <br />בדומה ללבן הארמי:<br />"וַיָּבֹא אֱלֹהִים אֶל-לָבָן הָאֲרַמִּי, בַּחֲלֹם הַלָּיְלָה" [ בראשית ל"א, כ"ד]<br />לכן ביקש בלעם  מהשליחים להתעכב שם אצלו ללון בלילה.<br />תשובת ה' לבלעם הייתה:<br />"וַיֹּאמֶר אֱלֹהִים אֶל-בִּלְעָם, לֹא תֵלֵךְ עִמָּהֶם; לֹא תָאֹר אֶת-הָעָם, כִּי בָרוּךְ הוּא". [להלן: כ"ב, י"ב]<br />רש"י מבאר: אמר בלעם לה': אם כך אני אקלל במקומי את ישראל אמר לו ה'- אתה לא תָאֹר [לא תקלל את עם ישראל] אמר בלעם אל ה': אם כן אברכם - ענה לו ה': עם ישראל אינם זקוקים לברכתך כי הם מבורכים –משל אומרים לצרעה: איננו זקוקים לא מדובשך ולא מעוקצך.<br />תרגום 'יונתן' מפרש: הם מבורכים מה'  מימי אבותיהם ולכן אינם זקוקים לברכה נוספת ובוודאי שאין אפשרות לקללם.<br />דעת מקרא מסביר: רק אחרי תשובת ה' אליו- בלעם מבין כי הוא לקח על עצמו משימה לא פשוטה - אלא כבדה מאד.<br />אברבנאל סובר: כי קיללת בלעם - לא היה בכוחה לבטל זכותם של האבות וזכות מעמד הר סיני ,אך אם היה בלעם מקלל את ישראל- היו אומות העולם סומכים על הקללות ומתאמצים ביתר שאת- להילחם  נגד ישראל. ואילו ברכתו גרמה להם שלא הייתה בהם עוד רוח להילחם  נגד ישראל. ולכן זה היה חסד גדול של ה' עם ישראל. שמנע מבלעם לקלל ובסוף כפה עליו לברכם.<br />כפי שנאמר:<br />"וְלֹֽא ־אָבָ&#1438;ה יְהוָ&#1444;ה אֱלֹהֶ&#1448;יךָ&#1433; לִשְׁמֹ&#1443;עַ אֶל ־בִּלְעָ&#1428;ם וַיַּֽהֲפֹךְ&#1449; יְהוָ&#1448;ה אֱלֹהֶ&#1447;יךָ לְּךָ&#1435; אֶת־הַקְּלָלָ&#1430;ה לִבְרָכָ&#1425;ה כִּ&#1445;י אֲהֵֽבְךָ&#1430; יְהוָ&#1445;ה אֱלֹהֶֽיךָ"׃ [דברים כ"ג, ו']<br />לסיכום, לאור האמור לעיל:  הפרשה באה ללמדנו: כי  לא יתאפשר לאויבים לנצח את עם ישראל - לא באופן פיזי כדברי ישעיהו הנביא:<br />"כָּל כְּלִי יוּצַר עָלַיִךְ לֹא יִצְלָח " [ישעיהו  נ"ד, י"ז]<br />ולא באופן רוחני - היות ויש לעם ישראל זכות אבות וזכות קבלת התורה. כדברי ה' אל  בלעם: שאינו יכול לקלל את ישראל.<br />דווקא בימים אלה - של מלחמה קיומית - עלינו  להתחזק באמונה ולהיות דבקים בה' ובתורה הקדושה - במטרה לנצח בע"ה  - את האויבים הקמים עלינו - ולהרבות בתפילות : <br />ולגבי עם ישראל אז והיום-  ניתן להסיק: כי עלינו להיות דבוקים בתורתנו הקדושה ולהתחזק באמונה  כנאמר:<br />"וְאַתֶּם&#1433; הַדְּבֵקִ&#1428;ים בַּיהֹוָ&#1430;ה אֱלֹהֵיכֶ&#1425;ם חַיִּ&#1445;ים כֻּלְּכֶ&#1430;ם הַיּֽוֹם" [דברים ד', ד']<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

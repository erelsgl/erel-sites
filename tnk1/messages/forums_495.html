<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת אמור - מדוע התורה קבעה שישה חגים בלבד?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_495.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_495.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_495.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_495' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/odot.html'>אודות</a>&gt;<a href='../../tryg/mqor/jut.html'>חדשנות במצוות</a>&gt;<a href='../../tryg/mqor/mnhg.html'>מנהג ישראל תורה?</a>&gt;<a href='../../tnk1/msr/4mnhgim.html'>מנהגים</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sig/index.html'>הקשר לפרשה</a>&gt;<a href='../../tnk1/sig/why.html'>מניעים</a>&gt;<a href='../../tnk1/sig/mnieim1.html'>מניע של פעולה</a>&gt;</div>

</div>
<!--NiwutElyon1-->
<h1 id='h1'>פרשת אמור - מדוע התורה קבעה שישה חגים בלבד?</h1>
<div id='idfields'>
<p>קוד: פרשת אמור - מדוע התורה קבעה שישה חגים בלבד? בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת אמור- מדוע התורה קבעה שישה חגים בלבד לישראל?<br />מאמר מאת: אהובה קליין.<br />בפרשת אמור ישנם נושאי אבל,אך גם נושאי שמחה-והם מופעים בסוף הפרשה<br />הכוונה למועדי ישראל כפי שהדבר בא לביטוי בפסוקים הבאים:<br />"וידבר ה' אל- משה לאמור:דבר אל- בני ישראל ואמרת אליהם:מועדי ה' תקראו אותם מקראי קודש,אלה הם מועדיי:ששת ימים תעשה מלאכה וביום השביעי שבת שבתון מקרא- קודש,כל מלאכה לא תעשו:שבת היא לה' בכל מושבותיכם:אלה מועדי ה' מקראי קודש אשר-תקראו אותם במועדם:בחודש הראשון בארבעה עשר לחודש בין הערביים,פסח לה',ובחמישה עשר לחודש הזה חג המצות לה',שבעה ימים מצות תאכלו:וביום הראשון מקרא קודש יהיה לכם,כל מלאכת עבודה לא תעשו...."[ויקרא כ"ג,א-ח]<br />השאלות הן:<br />א] מדוע  תוך כדי הזכרת המועדים התורה  פותחת,דווקא, בנושא השבת,האם ישנו קשר בין הנושאים? <br />ב] מה הטעם בקביעת, שישה חגים בשנה בלבד?<br />ג] האם הוזכרו בפרשה גם חגים-שהם מדרבנן?<br />התשובה לשאלה א]<br />על כך תשובת רש"י: "ללמדך,שכל המחלל את המועדות-מעלים עליו כאילו חילל את השבתות:וכל המקיים את המועדות-מעלים עליו כאילו קיים את השבתות" בכך הכתוב קישר את השבת למועדים- במטרה להשוות את תוקפם של המועדים הנקבעים על ידי בית הדין[על ידי שקובעים ומקדשים את החודש-כפי שמופיע במסכת ב"ב,קכ"א.] לתוקפה של השבת שקיימת עוד מימי ששת ימי הבריאה-לעד.<br />הגאון אליהו מווילנא מביא רעיון מעניין במיוחד:<br />לפי דבריו ניתנו לעם ישראל שבעה ימים טובים: ראש השנה,יום הכיפורים היום הראשון של חג הסוכות ושמיני עצרת.ראשון של חג הפסח, האחרון-שביעי של פסח,חג השבועות. בסך הכול  שבעה ימים טובים.<br />לכן נאמר: "ששת ימים תיעשה מלאכה,וביום השביעי שבת שבתון"<br />שהרי  במשך שישה ימים טובים ישנו התר לבשל ולאפות,כפי שהדבר מוזכר במסכת ביצה[פרק ה, ב]<br />אך ביום הכיפורים שהוא יום שבתון בודאי שמלאכת: "אוכל נפש" אסורה בהחלט בנוסף לשאר האיסורים.<br />רבינו  בחיי מביא  פירוש: "הזכיר השבת בכלל המועדים כי יום מועד הוא..."<br />התשובה לשאלה ב]<br />לפי דברי חז"ל:התורה קבעה דווקא שישה מועדים לעם ישראל מהטעם:<br />שישה החגים שקולים כנגד שישה ימי הבריאה:<br />פסח וסוכות-הם שני חגים שחוגגים אותם במשך שבעה ימים.<br />וישנם ארבעה חגים נוספים:שבועות,שמיני עצרת-[=שמחת תורה],ראש השנה<br />ויום הכיפורים.<br />החגים מעניקים מעין סם חיים ליתר ימי החול במשך השנה.<br />שלושת החגים:פסח,שבועות וחג הסוכות-שייכים לשלושת הרגלים-בהם היו נוהגים לעלות לרגל לירושלים-בתקופת המקדש.<br />ראש השנה ויום הכיפורים-הם חטיבה  אחת -הנקראת בשם: "הימים הנוראים"<br />ראש השנה  הוא יום הדין-יום משפט לכל הברואים,על פי התורה הוא נחגג יום אחד,כפי שכתוב: "בחודש  השביעי באחד לחודש"[ויקרא כ"גד,כ"ד]<br />ומהטעם שהיה קיים ספק בימים עברו,האם ראש השנה נחגג ביום השלושים של אלול,או יום השלושים ואחד-לכן נחגג החג במשך יומיים.<br />יום הכיפורים,הוא יום חתימת הדין.<br />התשובה לשאלה ג]<br />חז"ל אומרים:כי  ישנם רמזים בתורה לחג חנוכה ולחג הפורים שנקבעו בתקופת בית שני, ההוכחה לכך שנאמר: "צו את בני ישראל וייקחו אליך שמן זית זך,כתית למאור,להעלות נר תמיד"[ויקרא כ"ד,ב]כאן  מצאנו רמז  לחג החנוכה - בו נעשה נס כד השמן שהתגלה בבית המקדש ושימש להדלקת מנורת הזהב.<br />הפסוק: "ולקחת סולת ואפית אותם שתים עשרה חלות.."[שם,כ"ד,ה]- מרמז:<br />על חג הפורים שבו אנו חוגגים במשתה ושמחה ובסעודה אוכלים חלה לכבוד החג.<br />ישנו מנהג יפה אצל החסידים:בימי חג ושבת נוהגים להניח על שולחנם-י"ב חלות- וזאת לזכר לחם הפנים שהיה  נהוג תחילה במשכן ואחר כך במקדש. <br />לסיכום לאור האמור לעיל,המסקנה היא:<br />חגי ישראל מכונים בפי התורה: "מועדי קודש" יש בכך לשון הזמנה,כי הם מזמינים את עם ישראל לזמני שמחה.<br />ועלינו לזכור:כי הם נקבעו על ידי בורא עולם-לנצח נצחים.<br />לכל חג אופי מיוחד משלו,החגים מאחדים את עם ישראל,מרוממים את רוחם ונשמתם ופעמים רבות משכיחים מהם מועקות ובעיות של ימי החול.<br />יש בהם  סגולה מיוחדת ובכוחם להעניק מקור של קדושה ורוחניות גם לימים רגילים בשאר ימות השנה.<br />מי ייתן ובזכות קיום החגים והמועדים-עם ישראל ישאב את מלוא הכוח לאחדות בעם ויזכה בקרוב לגאולה שלמה.אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

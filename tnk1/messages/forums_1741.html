<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1741.html' />
 <title>פרשת: כי תישא ושמחת פורים-מבט לפרשה ולמגילת אסתר?/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_1741.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת: כי תישא ושמחת פורים-מבט לפרשה ולמגילת אסתר?/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת כי תישא  ושמחת הפורים  -  מבט לפרשה ולמגילת אסתר?<br /><a href='https://ahuvaklein.blogspot.com/'>https://ahuvaklein.blogspot.com/</a><br />מאת : אהובה קליין.<br />השנה אנחנו חוגגים את פורים בצמוד לקריאת פרשת: כי תישא . שמתי לב, כי ישנן כמה נקודות משותפות  לתוכן הפרשה ומנגד גם למתואר במגילת אסתר:<br />והם: התפילה , השמחה, המחלוקת בעם:<br />השאלות הן:<br />א] התפילה בפרשה - ובמגילה - כיצד?<br />ב] מחלוקת בפרשה ובמגילה - כיצד?<br />ג] השמחה בפרשה ומנגד גם במגילה?<br />תשובות.<br />התפילה – בפרשה ומנגד - במגילת אסתר <br />בפרשתנו  חלק מהעם , נופל במלכודת יצר הרע למרות שהם רואים את כל הנסים שה'  גמל להם  - כפי שכתוב  :<br />"וַיַּרְא הָעָם, כִּי-בֹשֵׁשׁ מֹשֶׁה לָרֶדֶת מִן-הָהָר; וַיִּקָּהֵל הָעָם עַל-אַהֲרֹן, וַיֹּאמְרוּ אֵלָיו קוּם עֲשֵׂה-לָנוּ אֱלֹהִים אֲשֶׁר יֵלְכוּ לְפָנֵינוּ--כִּי-זֶה מֹשֶׁה הָאִישׁ אֲשֶׁר הֶעֱלָנוּ מֵאֶרֶץ מִצְרַיִם, לֹא יָדַעְנוּ מֶה-הָיָה לוֹ.  וַיֹּאמֶר אֲלֵהֶם, אַהֲרֹן, פָּרְקוּ נִזְמֵי הַזָּהָב, אֲשֶׁר בְּאָזְנֵי נְשֵׁיכֶם בְּנֵיכֶם וּבְנֹתֵיכֶם; וְהָבִיאוּ, אֵלָי. וַיִּתְפָּרְקוּ, כָּל-הָעָם, אֶת-נִזְמֵי הַזָּהָב, אֲשֶׁר בְּאָזְנֵיהֶם; וַיָּבִיאוּ, אֶל-אַהֲרֹן.  וַיִּקַּח מִיָּדָם, וַיָּצַר אֹתוֹ בַּחֶרֶט, וַיַּעֲשֵׂהוּ, עֵגֶל מַסֵּכָה; וַיֹּאמְרוּ--אֵלֶּה אֱלֹהֶיךָ יִשְׂרָאֵל, אֲשֶׁר הֶעֱלוּךָ מֵאֶרֶץ מִצְרָיִם.  וַיַּרְא אַהֲרֹן, וַיִּבֶן מִזְבֵּחַ לְפָנָיו; וַיִּקְרָא אַהֲרֹן וַיֹּאמַר, חַג לַיהוָה מָחָר וַיַּשְׁכִּימוּ, מִמָּחֳרָת, וַיַּעֲלוּ עֹלֹת, וַיַּגִּשׁוּ שְׁלָמִים; וַיֵּשֶׁב הָעָם לֶאֱכֹל וְשָׁתוֹ, וַיָּקֻמוּ לְצַחֵק".<br /> [שמות  ל"ב, א'- ז']<br />על פי הדקדוק בפסוקים - ודברי רש"י - למעשה שני חלקים בעם ישראל רצו במנהיג ולעומתם - ה"ערב רב" חפצו בעבודה זרה וניסו להסית  לכך את האחרים - כדברי רש"י:<br />"כיון שהשליכן  את הזהב לכור - באו מכשפי "ערב רב" שעלו עמהם ממצרים- ועשאוהו בכשפים, ויש אומרים - מיכה היה  מתוך דמוסי בניין שהתמעך במצרים והיה בידו טס שכתב עליו משה :"עלה  שור, עלה שור"- כדי להעלות את ארונו של יוסף מתוך הנילוס - והשליכו לתוך הכור- ויצא עגל"!<br />על מיכה כתוב: "וַיְהִי-אִישׁ מֵהַר-אֶפְרָיִם, וּשְׁמוֹ מִיכָיְהוּ...... וַיָּשֶׁב אֶת-הַכֶּסֶף, לְאִמּוֹ; וַתִּקַּח אִמּוֹ מָאתַיִם כֶּסֶף וַתִּתְּנֵהוּ לַצּוֹרֵף, וַיַּעֲשֵׂהוּ פֶּסֶל וּמַסֵּכָה, וַיְהִי, בְּבֵית מִיכָיְהוּ"[שופטים  י"ז- א'- ה']<br />אלוקים כעס מאד על עם ישראל ואמר למשה:<br />"וְעַתָּה הַנִּיחָה לִּי, וְיִחַר - אַפִּי בָהֶם וַאֲכַלֵּם"  אלוקים רצה להורגם.<br />תגובת משה : נושא תפילה במסירות נפש אל ה' למען יסלח לעם על חטא העגל:<br />"וַיָּשָׁב מֹשֶׁה אֶל-יְהוָה, וַיֹּאמַר:  אָנָּא, חָטָא הָעָם הַזֶּה חֲטָאָה גְדֹלָה, וַיַּעֲשׂוּ לָהֶם, אֱלֹהֵי זָהָב.  וְעַתָּה, אִם -תִּשָּׂא חַטָּאתָם; וְאִם-אַיִן--מְחֵנִי נָא, מִסִּפְרְךָ אֲשֶׁר כָּתָבְתָּ" .[שמות ל"ב, ל"א- ל"ג]<br />אכן שמו של משה לא הופיע בפרשת תצווה – בעקבות בקשתו : "מְחֵנִי נָא, מִסִּפְרְךָ אֲשֶׁר כָּתָבְתָּ"<br />התפילה מופיעה גם במגילת אסתר: לאחר בקשת המן  מאחשוורוש להשמיד את היהודים  ככתוב:<br />"וְנִשְׁלוֹחַ סְפָרִים בְּיַד הָרָצִים, אֶל-כָּל-מְדִינוֹת הַמֶּלֶךְ--לְהַשְׁמִיד לַהֲרֹג וּלְאַבֵּד אֶת-כָּל-הַיְּהוּדִים מִנַּעַר וְעַד-זָקֵן טַף וְנָשִׁים בְּיוֹם אֶחָד, בִּשְׁלוֹשָׁה עָשָׂר לְחֹדֶשׁ שְׁנֵים-עָשָׂר הוּא-חֹדֶשׁ אֲדָר" [מגילת אסתר ג' י"ג]<br />כשאסתר מקבלת ידיעה זו  היא מגיבה:<br />" וַתֹּאמֶר אֶסְתֵּר, לְהָשִׁיב אֶל-מָרְדֳּכָי.  לֵךְ כְּנוֹס אֶת-כָּל-הַיְּהוּדִים הַנִּמְצְאִים בְּשׁוּשָׁן, וְצוּמוּ עָלַי וְאַל-תֹּאכְלוּ וְאַל-תִּשְׁתּוּ שְׁלֹשֶׁת יָמִים לַיְלָה וָיוֹם--גַּם-אֲנִי וְנַעֲרֹתַי, אָצוּם כֵּן; וּבְכֵן אָבוֹא אֶל-הַמֶּלֶךְ, אֲשֶׁר לֹא-כַדָּת, וְכַאֲשֶׁר אָבַדְתִּי, אָבָדְתִּי.  וַיַּעֲבֹר, מָרְדֳּכָי; וַיַּעַשׂ, כְּכֹל אֲשֶׁר - צִוְּתָה עָלָיו":<br />בעקבות התפילה והצום - הכול התהפך לטובה:  המן ועשרת בניו נתלו על העץ!<br />מכאן, שהתפילה גרמה לישועה!<br />המחלוקת בעם - בפרשה  - ומנגד במגילה.<br />במעשה העגל  למדנו כי רק ה"ערב רב" שיצאו ממצרים לקחו חלק בכך - רוב העם לא השתתף בחטא  העגל -  כולל הנשים! <br />הם היו בעלי אמונה  עוצמתית בה' והיו מוכנים להמתין למשה שישוב מהר סיני עם הלוחות.<br />ואילו במגילת אסתר, מתברר כי המן מזרע עמלק  <br />הכיר את נושא המחלוקת בתוך עם ישראל כפי שכתוב:<br />"וַיֹּאמֶר הָמָן, לַמֶּלֶךְ אֲחַשְׁוֵרוֹשׁ--יֶשְׁנוֹ עַם-אֶחָד מְפֻזָּר וּמְפֹרָד בֵּין הָעַמִּים, בְּכֹל מְדִינוֹת מַלְכוּתֶךָ; וְדָתֵיהֶם שֹׁנוֹת מִכָּל-עָם, וְאֶת-דָּתֵי הַמֶּלֶךְ אֵינָם עֹשִׂים, וְלַמֶּלֶךְ אֵין -שֹׁוֶה, לְהַנִּיחָם.  אִם-עַל-הַמֶּלֶךְ טוֹב, יִכָּתֵב לְאַבְּדָם; וַעֲשֶׂרֶת אֲלָפִים כִּכַּר-כֶּסֶף, אֶשְׁקוֹל עַל-יְדֵי עֹשֵׂי הַמְּלָאכָה, לְהָבִיא, אֶל-גִּנְזֵי הַמֶּלֶךְ.  וַיָּסַר הַמֶּלֶךְ אֶת-טַבַּעְתּוֹ, מֵעַל יָדוֹ; וַיִּתְּנָהּ, לְהָמָן בֶּן - הַמְּדָתָא הָאֲגָגִי--צֹרֵר הַיְּהוּדִים.  וַיֹּאמֶר הַמֶּלֶךְ לְהָמָן, הַכֶּסֶף נָתוּן לָךְ; וְהָעָם, לַעֲשׂוֹת בּוֹ כַּטּוֹב בְּעֵינֶיךָ". [מגילת אסתר: ג', ח'-י"ב]<br />מכאן שהמחלוקת - גורמת לכעס בשמים - כאז גם עתה-המחלוקת בעם - נובעת מתוך השסע בעם ישראל! <br />השמחה בפרשה והן במגילת אסתר:<br />בפרשה  בתיאור חטא העגל מופיעה שמחה  של "הערב רב" הסוגד לעגל הזהב כנאמר:<br />"וַיַּשְׁכִּימוּ, מִמָּחֳרָת, וַיַּעֲלוּ עֹלֹת, וַיַּגִּשׁוּ שְׁלָמִים; וַיֵּשֶׁב הָעָם לֶאֱכֹל וְשָׁתוֹ, וַיָּקֻמוּ לְצַחֵק".[שמות ל"ב, ו']<br />זו שמחה  של חוטאים. שמחה שלילית המעוררת כעס בשמים.<br />רש"י מסביר: כי השטן  זירז אותם כדי שיחטאו. הצחוק הזה היה  של גילוי  עריות - כדוגמת דברי אשת פוטיפר שאמרה על יוסף:<br />" וַתִּקְרָא לְאַנְשֵׁי בֵיתָהּ, וַתֹּאמֶר לָהֶם לֵאמֹר, רְאוּ הֵבִיא לָנוּ אִישׁ עִבְרִי, לְצַחֶק בָּנוּ":[בראשית ל"ט, י"ד]<br />לעומת זאת במגילת אסתר אנו קוראים על שמחה חיובית מתוך אמונה בה':<br />"וּמָרְדֳּכַי יָצָא מִלִּפְנֵי הַמֶּלֶךְ, בִּלְבוּשׁ מַלְכוּת תְּכֵלֶת וָחוּר, וַעֲטֶרֶת זָהָב גְּדוֹלָה, וְתַכְרִיךְ בּוּץ וְאַרְגָּמָן; וְהָעִיר שׁוּשָׁן, צָהֲלָה וְשָׂמֵחָה.  לַיְּהוּדִים, הָיְתָה אוֹרָה וְשִׂמְחָה, וְשָׂשֹׂן, וִיקָר.  וּבְכָל-מְדִינָה וּמְדִינָה וּבְכָל-עִיר וָעִיר, מְקוֹם אֲשֶׁר דְּבַר-הַמֶּלֶךְ וְדָתוֹ מַגִּיעַ, שִׂמְחָה וְשָׂשׂוֹן לַיְּהוּדִים, מִשְׁתֶּה וְיוֹם טוֹב; וְרַבִּים מֵעַמֵּי הָאָרֶץ, מִתְיַהֲדִים--כִּי-נָפַל פַּחַד-הַיְּהוּדִים, עֲלֵיהֶם".[מגילת אסתר: ח' ט"ו- י"ז]<br />זו הייתה שמחה של אמונה והודיה לה' על כל רצף הנסים - שבזכות אמונה ותפילה - זכו היהודים בשושן הבירה.<br />בפרשת- כי תישא - מופיעה  המצווה של שמירת שבת:<br />"שֵׁשֶׁת יָמִים, תֵּעָשֶׂה מְלָאכָה, וּבַיּוֹם הַשְּׁבִיעִי יִהְיֶה לָכֶם קֹדֶשׁ שַׁבַּת שַׁבָּתוֹן, לַיהוָה; כָּל - הָעֹשֶׂה בוֹ מְלָאכָה, יוּמָת.  לֹא-תְבַעֲרוּ אֵשׁ, בְּכֹל מֹשְׁבֹתֵיכֶם, בְּיוֹם, הַשַּׁבָּת". [שמות ל"ה, ב'-ג']<br />השבת: היא קדושת הזמן ליהודי.<br />כל הקמת המשכן -  הוא בא לכפר על מעשה העגל.  מקום המשכן ויותר מאוחר מקום המקדש - נחשב לקדושת המקום ליהודי.<br />כל יהודי השומר תורה ומצוות הוא מסמל את קדושת האדם.<br />לסיכום, לאור האמור לעיל - ולאור המלחמה בזמננו -- בשבע חזיתות חייבים אנו להתעורר – כל עם ישראל- ולהתחזק באמונה בה'- לשמור שבת - שהיא מגינה על כל יהודי – בתוך עם ישראל.<br />עלינו להתאחד כאיש אחד בלב אחד!<br />את זאת אנו לומדים - מתוך הפרשה ומתוך מגילת אסתר – ויפים דברי רש"י - על המילים במגילה: "וְרַבִּים מֵעַמֵּי הָאָרֶץ, מִתְיַיהֲדִים--כִּי-נָפַל פַּחַד-הַיְּהוּדִים, עֲלֵיהֶם"  כלומר: עמי הארץ.היו מתגיירים כשראו את הנסים הגדולים בשושן שנעשו ליהודים"<br />כמה יפים וחשובים הפסוקים שרש"י מצטט: "וּרְאֵה בָנִים לְבָנֶיךָ שָׁלוֹם עַל יִשְׂרָאֵל" [תהלים קכ"ח, ו']<br />"שָׁלוֹם רָב לְאֹהֲבֵי תוֹרָתֶךָ וְאֵין לָמוֹ מִכְשׁוֹל" [תהלים קי"ט, קס"ה]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1029.html' />
 <title> פרשת עקב-ישראל תמיד במוקד החדשות העולמי-מדוע?/אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_1029.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'> פרשת עקב-ישראל תמיד במוקד החדשות העולמי-מדוע?/אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת עקב, ישראל- תמיד במוקד החדשות העולמי - מדוע?<br />מאת: אהובה קליין.<br />בפרשה זו הכתוב  מרחיב את הדיבור על ייחודה ומעלותיה של ארץ ישראל-  ומציע פתרונות לחיים טובים  בשטחה: "כִּי יְהוָה אֱלֹהֶיךָ, מְבִיאֲךָ אֶל-אֶרֶץ טוֹבָה:  אֶרֶץ, נַחֲלֵי מָיִם--עֲיָנֹת וּתְהֹמֹת, יֹצְאִים בַּבִּקְעָה וּבָהָר.  אֶרֶץ חִטָּה וּשְׂעֹרָה, וְגֶפֶן וּתְאֵנָה וְרִמּוֹן; אֶרֶץ-זֵית שֶׁמֶן, וּדְבָשׁ.  אֶרֶץ, אֲשֶׁר לֹא בְמִסְכֵּנֻת תֹּאכַל-בָּהּ לֶחֶם--לֹא-תֶחְסַר כֹּל, בָּהּ; אֶרֶץ אֲשֶׁר אֲבָנֶיהָ בַרְזֶל, וּמֵהֲרָרֶיהָ תַּחְצֹב נְחֹשֶׁת. [דברים ח, ז-י]    "וְהָאָרֶץ, אֲשֶׁר אַתֶּם עֹבְרִים שָׁמָּה לְרִשְׁתָּהּ--אֶרֶץ הָרִים, וּבְקָעֹת; לִמְטַר הַשָּׁמַיִם, תִּשְׁתֶּה-מָּיִם.  אֶרֶץ, אֲשֶׁר-יְהוָה אֱלֹהֶיךָ דֹּרֵשׁ אֹתָהּ:  תָּמִיד, עֵינֵי יְהוָה אֱלֹהֶיךָ בָּהּ--מֵרֵשִׁית הַשָּׁנָה, וְעַד אַחֲרִית שָׁנָה.  וְהָיָה, אִם-שָׁמֹעַ תִּשְׁמְעוּ אֶל-מִצְותַי, אֲשֶׁר אָנֹכִי מְצַוֶּה אֶתְכֶם, הַיּוֹם--לְאַהֲבָה אֶת-יְהוָה אֱלֹהֵיכֶם, וּלְעָבְדוֹ, בְּכָל-לְבַבְכֶם, וּבְכָל-נַפְשְׁכֶם. וְנָתַתִּי מְטַר-אַרְצְכֶם בְּעִתּוֹ....."   [דברים י"א, י"א-י"ד]<br />השאלות הן:<br />א] מה ייחודה של ארץ ישראל – מדוע הכול צופים בה?<br />ב] אהבת ה'- חשובה , מדוע ?<br /> תשובות.<br />ארץ ישראל- הכול צופים בה. <br />למרבה הפלא, מדינת ישראל , מאז  ומתמיד- מדוברת בכל אמצעי התקשורת למרות היותה מדינה קטנה וזעירה, מתוך התבוננות  בפסוקים  מגלים אנו את  סודותיה הגנוזים.<br />רבינו בחיי : מאיר את עיננו באומרו: כי הכתוב מציין את אוצרותיה של ארץ ישראל ,המילה ארץ מוזכרת שש פעמים:"  ארץ טובה, ארץ נחלי מים, עיינות ותהומות, ארץ חיטה ושעורה וגפן תאנה ורימון, ארץ זית שמן ודבש.. ארץ אשר לא במסכנות תאכל בה לחם,, ארץ אשר אבניה ברזל..."<br />בנוסף התורה מזכירה בפעם השביעית את המילה ארץ: "ואכלת  ושבעת וברכת את ה' אלוקיך על הארץ הטובה.."<br />הסיבה להזכרת הארץ  שש  פעמים  היא :מהטעם שיש ברחבי תבל שישה סוגי אקלים בכדור הארץ  שמקורם בארץ ישראל והמילה "ארץ" המוזכרת בפעם השביעית היא אקלימה של ירושלים.<br />הראשונים מסבירים, כי המעלה המיוחדת בארץ ישראל היא: כי  התושבים הגרים בראש ההר  אינם צריכים לחפש אחר המים בירידה מההר, אלא המים יהיו בסביבתם ואלה הגרים למטה בבקעה לא  יזדקקו לטפס למעלה -על מנת לחפש את מקור המים, המים ימצאו בכל מקום.<br />חיזקוני אומר: כי המים תלויים ברחמי שמים בארץ ישראל , מקורות המים בארצנו תלויים במטר השמים כפי שנאמר ב"קריאת שמע" "והיה אם שמוע.."<br />הרמב"ן: רואה ברכה טבעית  במעיינות והנחלים כשלעצמם, כי הארץ משמשת כגן רווה ואינה  זקוקה שהנהרות ישקוה דוגמת  היאור במצרים.<br />המים מצויים בבקעה ובהרים ומשם יוצאים גם נחלים שנוצרים  פעמים   כתוצאה מלחות ההרים-או על ידי הגשמים המחלחלים לתוכם, או כתוצאה מהאדים, ויש גם מים שמצויים בתהום והם נקראים: "תהומות"<br />הרב חיים ליב שמולביץ , בספרו "שיחות  מוסר": מציע הסברים מעניינים:    נאמר: "פְּנוּ וּסְעוּ לָכֶם, וּבֹאוּ הַר הָאֱמֹורִי וְאֶל-כָּל-שְׁכֵנָיו, בָּעֲרָבָה בָהָר וּבַשְּׁפֵלָה וּבַנֶּגֶב, וּבְחוֹף הַיָּם--אֶרֶץ הַכְּנַעֲנִי וְהַלְּבָנוֹן, עַד-הַנָּהָר הַגָּדֹל נְהַר-פְּרָת". [דברים א', ז] ועל כך פירש רש"י: נהר פרת אינו שייך לארץ ישראל, אך היות ונזכר עם ארץ ישראל גדלה חשיבתו עד כדי כך שנקרא: "הנהר הגדול" לכן, קל וחומר שארץ ישראל גורמת חשיבות לכל הנמצא בה לפי  שהוא זוכה לעליה רוחנית כשהוא בה ,או מופיע אתה יחדיו. כנאמר:   "שֵׁם הָאֶחָד, פִּישׁוֹן--הוּא הַסֹּבֵב, אֵת כָּל-אֶרֶץ הַחֲוִילָה, אֲשֶׁר-שָׁם, הַזָּהָב. וּזְהַב הָאָרֶץ הַהִוא, טוֹב; שָׁם הַבְּדֹלַח, וְאֶבֶן הַשֹּׁהַם" [בראשית ב', י"ב] <br />וכאן רמוזים במילים: "וּזְהַב הָאָרֶץ הַהִוא טוב-"אין תורה כתורת ארץ ישראל" שאותם הלומדים תורה בארץ ישראל- תורתם מעולה – הרבה יותר מלומדי התורה בגלות." כמו כן, נאמר:  " כּ&#1444;י מִצִּיּוֹן&#1433; תֵּצֵ&#1443;א תוֹרָ&#1428;ה וּדְבַר־ יְהֹוָ&#1430;ה מִירוּשָׁלָֽ&#8205;ִים"׃ [ישעיהו, ב, ג]<br />נאמר: שאין הנבואה, נגלית, אלא בארץ ישראל ולכן  יונה הנביא ברח לתרשיש כדי להימלט מהנבואה.  גם מי שהיה בארץ ישראל וזכה לנבואה – במידה והוא יורד לחוץ לארץ אין הנבואה שורה עליו.<br />ויש להתפלא כיצד אנחנו לא מעריכים  די את ההשפעה ואת העלייה התורמת לנו ארץ הקודש? ואת פשר הדבר הזה למדנו מחז"ל [דברים רבה פ"ב, ח] <br />"אמר משה רבינו לפניו: ריבונו של עולם עצמותיו של יוסף נכנסו לארץ ישראל ואני איני  נכנס? אמר לו הקב"ה: מי  שהודה בארצו נקבר בארצו, ומי שלא הודה בארצו לא נקבר בארצו, יוסף הודה בארצו, מנין? גבירתו אומרת [אשת פוטיפר]: "רְאוּ הֵבִיא לָנוּ אִישׁ עִבְרִי, לְצַחֶק בָּנוּ":[בראשית ל"ט, י"ד]  ולא כפר, אמר: "גנב גנבתי מארץ העברים" [שם מ, ט"ו]<br />אתה שלא הודית בארצך אין אתה נקבר בארצך, כיצד? בנות יתרו אומרות [שמות ב, י"ט]:"איש מצרי הצילנו מיד הרועים" והוא שומע ושותק.." כלומר- משה שתק ולא גילה שהוא יהודי. יתכן שחשש שאם יגלה את האמת יסכן את חייו, מכל מקום, היות ולא הודה על יהדותו וארץ ישראל- נענש ולא זכה להיקבר בה. לפי שכל מי שאינו מודה בארצו—לא יעזרו לו כל טענותיו- לפי שאין הארץ רוצה בו.<br />נאמר:" עֵינֵי יְהוָה אֱלֹהֶיךָ בָּהּ--מֵרֵשִׁית הַשָּׁנָה, וְעַד אַחֲרִית שָׁנָה" :מכאן כדי לקבל את כל השפע מלמעלה ישנו תנאי, והוא: "מודה בארץ"- המשמעות: להכיר את חשיבותה וקדושתה של ארץ ישראל, על ידי תחושה זו - האדם נכנס תחת השפעתה המיוחדת של הארץ.<br />כתוב: "וַיָּבֹא יַעֲקֹב שָׁלֵם עִיר שְׁכֶם, אֲשֶׁר בְּאֶרֶץ כְּנַעַן,...... וַיִּקֶן אֶת-חֶלְקַת הַשָּׂדֶה, אֲשֶׁר נָטָה-שָׁם אָהֳלוֹ, מִיַּד בְּנֵי-חֲמוֹר, אֲבִי שְׁכֶם--בְּמֵאָה, קְשִׂיטָה" [בראשית ל"ג, י"ט]<br />על כך מסביר אבן עזרא: "הזכיר הכתוב להודיע כי מעלה גדולה יש  לארץ ישראל, מי שיש לו חלק בה - חשוב הוא כחלק לעולם הבא" והרמב"ן מבהיר: כי מלבד המצווה של ישוב ארץ ישראל ,עצם קניית חלק בארץ נחשב לקניית חלק לעולם הבא. גם רעיון זה אמור רק על מי ש"מודה בארץ"<br /> הופעתן של בנות צלפחד אשר בקשו נחלה ממשה  באומרן : "לָמָּה יִגָּרַע שֵׁם-אָבִינוּ מִתּוֹךְ מִשְׁפַּחְתּוֹ, כִּי אֵין לוֹ בֵּן; תְּנָה-לָּנוּ אֲחֻזָּה, בְּתוֹךְ אֲחֵי אָבִינוּ".[במדבר כ"ז, ד] <br />על כך אומר רש"י: על הנשים לא נגזרה גזרת המרגלים לפי שהן היו מחבבות את הארץ, האנשים אומרים: "נִתְּנָה רֹאשׁ, וְנָשׁוּבָה מִצְרָיְמָה".[ שם  י"ד, ד] והנשים אומרות: "תְּנָה-לָּנוּ אֲחֻזָּה"! <br />על פי חז"ל בקשה זו של הנשים- נבעה מתוך  שהיו מחבבות את ארץ ישראל. הן  העריכו את מעלת הקנייה של שטחי א"י. על ידי זה זכו להיכנס לארץ המובטחת – מה שלא זכו המרגלים מהטעם שמאסו בארץ חמדה.<br />יתכן שמסיבה זו – חטא העגל נמחל לעם ישראל- אך לא כן חטא המרגלים אשר הוציאו את דיבת הארץ רעה – לכן לא היו ראויים להיכנס לתוכה.<br />רש"ר מוסיף: כי בנוסף לפירות שבעת המינים שא"י השתבחה בהם, הרי אדמתה מתאימה הן לחקלאות והן לתעשייה ובספר דברי הימים מוזכר שברזל ונחושת נכרו מן המחצבים שבארץ ישראל:<br />נאמר: "וַיַּעֲמֵד חֹצְבִים, לַחְצוֹב אַבְנֵי גָזִית, לִבְנוֹת, בֵּית הָאֱלֹהִים.  וּבַרְזֶל לָרֹב לַמִּסְמְרִים לְדַלְתוֹת הַשְּׁעָרִים, וְלַמְחַבְּרוֹת--הֵכִין דָּוִיד; וּנְחֹשֶׁת לָרֹב" [דברי הימים א', ב-ג]<br />ארץ ישראל בניגוד לשאר הארצות, פוריותה  תלויה בגשמי הברכה שאלוקים מרעיף עליה:<br />ככתוב: "וְהָאָרֶץ, אֲשֶׁר אַתֶּם עֹבְרִים שָׁמָּה לְרִשְׁתָּהּ--אֶרֶץ הָרִים, וּבְקָעֹת; לִמְטַר הַשָּׁמַיִם, תִּשְׁתֶּה-מָּיִם.."<br />בניגוד לשאר ארצות העולם, זוהי ארץ שעיני ה' בה ללא הפסק! אלוקים דורש אותה- פוקח עליה עין. זוהי השגחה אלוקית! שמטרתה לייעד את עם ישראל  למטרות מוסריות שנקבעו על ידי ה' עבור האנושות.<br />נאמר: "עֵינֵי יְהוָה אֱלֹהֶיךָ בָּהּ--מֵרֵשִׁית הַשָּׁנָה, וְעַד אַחֲרִית שָׁנָה".<br />לגבי המילה:  -"מֵרֵשִׁית"- ללא האות א'- מרמז לנו-כי תחילת השנה תמיד מתחילה בעניות ללא כל "הנחות מוקדמות" היא "רשה" ללא  ירושה משנה הקודמת, אין השפעה שלילית, או חיובית מהשנה שעברה - לתחילת שנה חדשה, אלא אופייה של השנה החדשה תלוי בהתנהגות המוסרית של היחיד ושל הכלל.<br />לגבי ירושלים  שנאמר עליה: "כי מציון תצא תורה..."- פריחתה משמשת תנאי לפריחת כל האנושות!<br />אהבת ה' וחשיבותה.<br />נאמר: "וְהָיָה, אִם-שָׁמֹעַ תִּשְׁמְעוּ אֶל- מִצְותַיי, אֲשֶׁר אָנֹכִי מְצַוֶּה אֶתְכֶם, הַיּוֹם--לְאַהֲבָה אֶת-יְהוָה אֱלֹהֵיכֶם, וּלְעָבְדוֹ, בְּכָל-לְבַבְכֶם, וּבְכָל-נַפְשְׁכֶם".<br />רש"ר מבהיר: עם ישראל מצווה לעבוד את ה': "בְּכָל-לְבַבְכֶם, וּבְכָל-נַפְשְׁכֶם"  עלינו להקדיש ולהקריב את אהבתינו לה' ולקיים את רצון ה'  בכל לבבנו ונפשנו- לעשות את רצון ה' בדבר הדאגה לזולת ותפילה לה' אשר צריכה לעשות בכוונה- וכל אהבת ה' ומילויי מצוותיו –היא אשר גורמת להצלחתנו בארצנו.<br />לסיכום,  על פי האמור לעיל: ניתן להסיק : כי ארץ ישראל- מיוחדת וכל טוב בה-  אוצרותיה רבים ומגוונים – היא מסוגלת ליהנות ולהאיר לעולם בתנאי שתתקיים  התורה ככתבה ולשונה ותהנה מברכת שמים -  לאור כל סגולותיה אלה היא מטבעה מושכת את תשומת ליבם של אומות העולם ללא הפסק- בתקשורת העולמית.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

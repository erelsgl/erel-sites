<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_402.html' />
 <title>פרשת במדבר-מהם הדרכים להצלחה בחיים?/אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_402.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת במדבר-מהם הדרכים להצלחה בחיים?/אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת במדבר- מהם הדרכים להשגת הצלחה בחיים?<br />מאמר מאת: אהובה קליין.<br />פרשת במדבר נקראת  סמוך לחג שבועות- חג מתן תורה,–זוהי הפרשה הראשונה הפותחת את חומש במדבר בפסוק:<br />"וידבר ה' אל- משה במדבר סיני באוהל מועד באחד לחודש השני בשנה השנית לצאתם מארץ מצרים .."[במדבר א,א]<br />השאלות הן?<br />א ] מדוע ה' פונה אל משה  דווקא במדבר ובמיוחד בסיני?<br />ב] אילו דרכים  עלינו לבחור  כדי  לממש הצלחה בחיים?<br />ג] היכן מוצאים אנו דוגמאות להזכרת המדבר בתנ"ך?<br />תשובה לשאלה א]<br />על כך יש כמה דעות של מפרשים:<br />לפי דעת החיד"א-רבי  חיים יוסף דויד אזולאי: המילים:"במדבר סיני"<br />בגימטרייא=בשלום=378<br />נושא השלום מופיע בהר סיני כאשר כל העם התאחד כאיש אחד בלב אחד-כפי שנאמר:"ויחן שם ישראל"[שמות י"ט,ב]<br />והיות ופרשה זו נקראת שבוע  לפני חג השבועות, ראוי לעשות שלום בין אדם לחברו  לפני  חג מתן תורה בדומה –למנהג קודם הימים הנוראים.<br />לפי מדרש רבה:מי שאינו עושה עצמו כהפקר -כמו מדבר ואינו מוכן לוותר על הדברים הגשמיים שלו-למען התורה, אין ביכולתו להשיג את התורה וחוכמתה.<br />רבי מנחם מנדיל מקוצק אומר:רק מי ששם עצמו כמדבר,היינו שמסתפק במה שנמצא ברשותו ואין הוא דורש טובות מאחרים-יכול ליהנות מאור התורה.<br />ובדומה להולך במדבריות שאינו מסתמך על חבריו אלא  מתאמץ בכוחותיו,כך ממש רצוי שהלומד בתורה - יעמול בכוחות עצמו  במטרה להגיע לכל הרזים הטמונים בה.<br />ובנוסף לכך,אדם הלומד תורה יומם וליל ,טוב יעשה אם ידע שעדיין לא נגע בכל התורה כולה.כמו אותו מדבר שהאדם לא עיבד שם את האדמה-<br />לא חרש,לא זרע ולא קצר.<br />התשובה לשאלה ב]<br />במדרש רבה[א,ז] אומרים חז"ל:"בשלושה דברים ניתנה התורה:<br />באש, מים ובמדבר...מה אלו חינם לכל באי עולם,כך דברי תורה הם חינם".<br />מכאן מסיקים חז"ל כי על מנת להצליח ולהגיע למעלות התורה והיראה-יש לבחור בשלושה יסודות אלה.<br />האש מסמלת את ההתלהבות  והשמחה בעבודת ה' בקרב עם ישראל.<br />המים-זו שפלות הרוח והמחשבה הצלולה.<br />המדבר-מסמל את ההסתפקות במועט,כפי שנאמר:"כך היא דרכה של תורה:פת במלח תאכל,ומים במשורה[בכמות מועטת]תשתה,ועל הארץ תישן..ואם אתה עושה כן...אשריך וטוב לך"[מסכת אבות ו,ד]<br />על דברים אלו מוסיף רבי מאיר שפירא מלובלין: התורה ניתנה על ידי ה' לעם ישראל במטרה שיקיימו את הנאמר שם בכל מצב,או תנאי.<br />שיהיו מוכנים למסור את נפשם בעד אמונתם בבורא עולם-לאורך כל ימי חייהם,גם כאשר נתקלים בקשיים..<br />האש מזכירה לנו את אברהם אבינו-שקפץ לתוך כבשן האש למען אמונתו בה'.<br />הוא היה מוכן לסכן את חייו.<br />המים- מרמזים על נחשון בן עמינדב כי בראש  הרבים קפץ ראשון לתוך ים סוף-זו הייתה מסירות נפש של כל העם.<br />המדבר- מרמז  את עם ישראל כולו- שהלך במדבר במשך ארבעים שנה וכל זאת מתוך מסירות נפש גדולה שהייתה לו.<br />ולדעתי,שלושת יסודות אלה: אש מים ומדבר-הם הדרכים בשטח הרוחני להגיע להצלחה במעלות התורה-אך בד בבד הם תורמים גם להצלחה אליו שואף האדם להגיע בחיי היום,יום.כמו שנאמר בתהלים:<br />" הנה לא ינום ולא יישן  שומר ישראל: ה' שומרך ה' צילך על-יד ימינך: יומם השמש לא יככה וירח בלילה: ה' ישמרך מכל רע ישמור את נפשך: ה' ישמור צאתך ובואך מעתה ועד-עולם".[תהלים קכ"א,ד-ה]<br />כגודל ההשתדלות של האדם בחייו הרוחניים-כן גודל השכר בחייו הגשמים-כי ה' הולך לימינו ממש כמו צל-וזוהי השכינה המלווה את האדם בכל צעדיו ופעלו מתוך שאיפה של התעלות בסולם התורה הקדושה.<br />באופן זה יוכל להגשים גם את שאיפותיו בחיים בכלל-בסייעתא דשמיא.<br />התשובה לשאלה ג]<br />הנה כמה דוגמאות:<br />א]"מי יתנני במדבר מלון אורחים ואעזבה את- עמי ואלכה מאיתם ..."<br />[ירמיהו ט,א]<br />הנביא ירמיהו רואה את המדבר כמקום שלשם אפשר לבוא כדי להירגע ולהתרחק מחטאי העם.<br />ב]"אשים מדבר לאגם מים וארץ צייה למוצאי מים"[ישעיהו מ"א,י"ח]<br />הנביא מתאר  את ייחודו וגדולתו של הקב"ה- בכך שיש בכוחו להביא לשינוים בטבע,את המדבר יכול להפוך,כהרף עין-למקורות מים ומקום פורה.<br />המים מסמלים כאן את התורה.<br />ג] "מי זאת עולה מן המדבר"[שיר השירים ג,ו] כאן המדבר מסמל את הנעלם את הדברים שנעלמים מעיננו,אבל סופם להתגלות.<br />ד[ "קול קורא במדבר פנו דרך ישרו בערבה מסילה לאלוהינו"[ישעיהו מ,ג]<br />ה] קול ה' יחיל מדבר יחיל ה' מדבר קדש" [תהלים כ"ט,ח]<br />ו] ישושום מדבר וציה ותגל ערבה ותפרח כחבצלת".[ישעיהו ל"ה,א]<br />ז]"..כה אמר ה' זכרתי לך חסד נעורייך אהבת כלולותייך לכתך אחרי  במדבר בארץ לא זרועה:"[ירמיהו ב,ב]<br />לסכום,לאור האמור לעיל: ניתן להסיק כי על מנת להגשים  מטרות בחיים, יש לאמץ את שלושת היסודות: אש, מים, מדבר.<br />בעזרת מקורות אלה ניתן להגיע להישגים גבוהים במעלות התורה  בצמוד להצלחה הגשמית של האדם- כי לצידו תמיד  מתלווה אלוקים ממש כמו צל..<br />יהי רצון ונשכיל לקיים דרכים אלה ובע"ה נזכה בכלל  ובפרט לישועות ה'.<br />אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

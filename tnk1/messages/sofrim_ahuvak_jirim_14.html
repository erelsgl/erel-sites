<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/sofrim_ahuvak_jirim_14.html' />
 <title>פרשת וזאת הברכה-מאין לנו כי ישראל  נתברכה לדורותיה?/אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/sofrim_ahuvak_jirim_14.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../sofrim/ahuvak/jirim.html'>שירים מאת אהובה קליין (c)</a>&gt;</div>
</div>
<!--NiwutElyon1-->
<h1 id='h1'>פרשת וזאת הברכה-מאין לנו כי ישראל  נתברכה לדורותיה?/אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת וזאת הברכה-מאין לנו כי ישראל נתברכה לדורותיה?<br />מאמר  מאת:אהובה קליין.<br />פרשת: "וזאת הברכה" נקראת בחג שמחת  תורה ולא בשבתות כדוגמת שאר פרשיות התורה.<br />השאלות הן:<br />א] מדוע קוראים  בחג  פרק ראשון מחומש בראשית בנוסף לפרשת:"וזאת הברכה"?<br />ב] מאין לנו כי עם ישראל נתברך בברכות לאורך כל הדורות?<br />ג] מדוע זכה בנימין בברכה: שבית המקדש יבנה דווקא בחלקו?<br />התשובה לשאלה א]<br />לפי שפרשת:"וזאת הברכה" היא האחרונה  המסיימת את חומש דברים.<br />וכדי לא לקיים הפסקה בין סוף חמישה חומשי תורה לבין תחילת התורה.<br />מיד קוראים גם פרק בחומש בראשית.<br />זאת לומדים  חז"ל מהמשפט האחרון בפרשה:"לעיני כל בני ישראל"<br />ומהמשפט הראשון בחומש בראשית: המתחיל במילה:"בראשית"<br />שתי האותיות הראשונות : במשפט המסיים את התורה והמשפט הפותח את התורה הן:לב.<br /> כשם שלב האדם פועל כל ימי חייו ובלעדיו אינו יכול להמשיך לחיות- כך גם עם ישראל אינו רשאי להפסיק את לימוד וקיום התורה.<br /> בהיות התורה סם חיים הזורם בעורקיו לנצח והוא המעניק לו את היתרון המיוחד- כעם נבחר בתוך אומות העולם.<br />התורה  משמשת ברית נצחית בין עם ישראל לאלוקים ,ובזכות קיומה עם ישראל מתברך ואין האויבים יכולים להביסו לנצח.<br />כל יהודי הדבוק לתורה ומקפיד לקיים את מצוותיה- הלכה למעשה, נפתחים לפניו שערי שמים וגם אם הוא עובר קשיים ומשברים  הדבר נעשה כדי להעמידו בניסיון כמו שנאמר:"למען ענותך  לנסותך"- האם למרות מורדות אלו ימשיך לעלות ולהתעלות במעלות התורה?<br />אשרינו שזכינו באוצר כה יקר- התורה הקדושה שהיא מקור החוכמה.<br />כפי שאמר דוד המלך:"תורת ה' תמימה משיבת נפש עדות ה' נאמנה מחכימת פתי" [תהלים  י"ט,ח] ועל מצוותיה אומר:"הנחמדים מזהב ומפז רב ומתוקים מדבש ונופת צופים"[שם  י"ט,י"א]<br />ועל  כך השמחה הגדולה השורה על כולנו ביום חגינו זה- חג שמחת תורה.<br />התשובה לשאלה ב]<br />על כך עונה: רבי חנוך צבי לווין בספרו:"יכהן פאר" והוא מסתמך על דעת חז"ל:<br />נאמר:"וזאת הברכה" , המילה:"וזאת" באה להמחיש שביום מותו של משה, ה' הראה לו את כל דורות עם ישראל עד אחרית הימים.<br />לכן, כאשר  משה בירך את העם הוא כלל את כל הדורות לאורך העתיד.<br />מסיבה זו קיים המנהג: כי בשמחת תורה כל  קהל המתפללים עולה לתורה,כולל ילדים שעדיין לא הגיעו לעול מצוות.<br />התשובה לשאלה ג]<br />על בנימין  נאמרה הברכה:"ידיד ה' ישכון לבטח עליו,חופף עליו כל- היום ובין כתפיו שכן" [דברים  ל"ג,י"ב]<br />רש"י מפרש : כי בית המקדש מגן על שבט בנימין, ומעולם משנבנתה ירושלים  לא שרתה השכינה במקום אחר.<br />והוא  מסתמך על המקור [מכילתא ריש פר' בא]:"עד שלא נבחרה ירושלים הייתה  כל ארץ ישראל ראויה לשכינה משנבחרה יצתה א"י. שנאמר כי בחר ה' בציון"[תהלים קל"ב,י"ג]<br />ובספרי נאמר:כי בנימין זכה שבחלקו יבנה המקדש -לפי שכל אחיו  נולדו בחוץ לארץ ואילו הוא נולד בארץ ישראל.[בראשית ל"ה,ט"ז- י"ח]<br />פירוש אחר:היות וכל אחי יוסף השתתפו במכירת יוסף לעבדות ובנימין לא לקח חלק בדבר.<br />לכן אמר הקב"ה :שאינו משרה את שכינתו עליהם היות ולא גילו  רחמים על יוסף בעת השלכתו לבור ואחר כך במכירתו לישמעאלים.<br />כמו שנאמר [בראשית רבה צ"ט,א]<br />בשעה שעמד שלמה המלך לבנות את בית המקדש היה ויכוח בין השבטים:<br />זה אומר: בתחומי יבנה וזה אומר: בתחומי יבנה, אמר להם ה' אתם לא גילתם רחמים במכירת יוסף,אלא הייתם שותפים לכך,פרט לבנימין שלא השתתף, לכן ה'  השרה עליו את שכינתו,כמו שנאמר:"ההר חמד אלוקים לשיבתו"<br /> [תהלים ס"ח,י"ז]<br />לסיכום,לאור הנאמר לעיל:<br />מגיעים למסקנה: כי הברכות שבירך משה ביום מותו את עם ישראל  יחולו על העם לדורותיו עד אחרית הימים.<br />ובנימין זכה לברכה מיוחדת במינה: שבחלקו יבנה המקדש.<br />עם ישראל זכה בתורה הקדושה המעניקה לו כוח חיות לעד וכך שרד לאורך כל הדורות ,מי ייתן ונמשיך כאיש אחד להתאחד ולהיות דבוקים בתורה לאורך ימים  ושנים ,כפי שנאמר:"ויהי בישורון מלך בהתאסף ראשי עם יחד שבטי ישראל"<br />[דברים ל"ג,ה]ואז מובטח לנו כי: נזכה להגנה מבורא עולם תמיד.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

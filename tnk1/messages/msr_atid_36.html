<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>והיה שארית יעקב - התחזקות בחבלי משיח</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/msr_atid_36.html'/>
<meta name='author' content="והיה שארית יעקב - התחזקות בחבלי משיח" />
<meta name='receiver' content="singing18 @ gmail.com" />
<meta name='jmQovc' content="tnk1/messages/msr_atid_36.html" />
<meta name='tvnit' content="" />
<link rel='canonical' href='http://tora.us.fm/tnk1/messages/msr_atid_36.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_msr_atid_36' class='bsys '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/atid.html'>העתיד</a>&gt;</div>

</div>
<!--NiwutElyon1-->
<h1 id='h1'>והיה שארית יעקב - התחזקות בחבלי משיח</h1>
<div id='idfields'>
<p>קוד: והיה שארית יעקב - התחזקות בחבלי משיח בתנ"ך</p>
<p>סוג: בסיס</p>
<p>מאת: והיה שארית יעקב - התחזקות בחבלי משיח</p>
<p>אל: singing18 @ gmail.com</p>
</div>
<script type='text/javascript'>kotrt()</script>
<div id='tokn'>
<p>בס"ד </p><p>חנוכה התש"ע </p><p>וְהָיָה שְׁאֵרִית יַעֲקֹב בְּקֶרֶב עַמִּים רַבִּים כְּטַל מֵאֵת ה' כִּרְבִיבִים עֲלֵי עֵשֶׂב <br />אֲשֶׁר לֹא יְקַוֶּה לְאִישׁ וְלֹא יְיַחֵל לִבְנֵי אָדָם. (מיכה ה,ו) </p><p>פירש רשי ז"ל כטל מאת ה' – שאין בא לעולם על ידי אדם ולא יבקשו פני אדם עליו כך לא יקוה ישראל לעזרת איש כי אם בה'. </p><p>וזה לשון הרד"ק ז"ל: והיה שארית - אותם שישארו אחר שיצרפו כמו שאמרו וצרפתים כצרוף הכסף וגו'<br />בקרב עמים רבים – שיאסרו על ירושלים עם גוג ומגוג, ויהיו ישראל בינהם כטל מאת ה' כי הטל בא מאת ה' והמקוה לו לא יקוה לאיש שיביאנו לו אלא לה' יקוה, כי הוא הממטיר והמביא לארץ הטל והמטר, כן ישראל בישועה ההיא לא יקוו אלא לאל יתברך כי הוא המושיעם ואין זולתו מושיע. <br />כי הם יהיו עם מעט והעמים הנאספים עליהם יהיו רבים, ומי יוכל להושיעם בלתו, ותרד ישועתו עליהם כאשר ירד הטל על האדמה.ואמר אחר כן כרביבים עלי עשב - כי הרבבים הם המטר הרב והעשב גדול מהדשא, כן יהיו הם הולכים וגדלים וטובו להם הולך וגדל. </p><p></p><p>הגאולה בפתע פתאום <br />המהר"י קרא ז"ל הביא בשם רבי מנחם ב"ר חלבו ז"ל שפירש: והיה שארית יעקב - אותם שגלו, כשיצאו מקרב עמים רבים - לעת הגאולה, כטל מאת ה' - שנופל בפתאום שלא יקוה איש עליו באיזה שעה נופל,כן תבוא להם הישועה פתאום.כדכתיב (מלאכי ג,א)הנני שולח מלאכי ופנה דרך לפני ופתאום יבוא אל היכלו האדון אשר אתם מבקשים ומלאך הברית אשר אתם חפצים הנה בא אמר ה' צבאות. </p><p>כה דיבר המגיד למרן הבית יוסף ז"ל (מגיד מישרים פרשת צו) ועליה תימה, ראשון לציון הנה הנם ולירושלים מבשר אתן, ופירושא דמילתא, דאורחא דעלמא כד אתא מלכא למיהדר לביתיה, אתו כמה מבשרין לבשרא, ומבשרא קדמאה קאמר הא עשרה יומין הוא מרחיק מהכא, ומבשרא תניינא קאמר חמשה, ותליתאה אמר ארבעה, וכן עד דבתראה הא הוא סמיך לקרתא. </p><p>קאמר נביאה דבגאולת ישראל לא יהא בכי האי גוונא, אלא תהא כהרף עין ומבשרא קדמאה דייתי הנה הנם שבטייא דאתו, והא אינון סמיכין לא ירגישו בהון בני קרתא, וכל כך בפתע פתאום יהא כנישו דילהון, דאף על גב דאינון סמיכין לא ירגישו בהון בני קרתא עד דהוא מבשר דייתי לבשרא בהיכלא דמלכא דאיהו ציון, בתר דייפק מלבשרא לציון ייתי ויבשר בירושלים, ויהי להון בשורה ומילתא חדתא דלא ארגישו בה עד השתא, וזה שאמר ולירושלים מבשר אתן. </p><p>ובמדרש פרקי היכלות פרק ל"ו: "ישראל באותו הדור אומרין: אפשר ‘עולם כמנהגו נוהג’ ויש גאולה בשנה זו? והם אינם יודעים שפתאום יבוא". </p><p></p><p>הגאולה תהיה בידי ה' יתברך בעצמו ותלויה בענוה ואהבת ישראל <br />שישימו את עצמם לשארית ולשיירים,שהוא שישפילו את דעתם ובזה לא יהיה ביניהם לא לשון הרע ולא דלוטריא, בשביל זה יהיו כטל מאת ה' - שהוא שלא יהיו נעצרים בגלות כמו שהטל אינו נעצר מאת ה' (כדאיתא בתענית ג,א). </p><p>אמנם כשישיגו לגדר אהבה - שהוא שישתוו גם לרביבים עלי עשב - מה רביבים מעדנין ומפנקין את העשב כך המה יהיו מפנקין איש את אחיו באופן שיהיה אחדות ביניהם. <br />אזי זולת זה שלא יהיו נעצרים בגלות,אך גם גאולתם תהיה על ידי ה' יתברך שמו בעצמו וזה אמר אשר לא יקוה לאיש - כמו שהיה בגאולת מצרים שהיה על ידי משה שנקרא איש.ולא ייחל לבני אדם - שהוא כמו שהיה בגאולת בבל שעלו ברשות אומות שנקראים בני אדם. <br />אך תשועתך תהיה על ידי ה' תברך בעצמו,וזה יגרום האחדות שכך נאה ליחיד להציל את יחיד כמו באברהם. (ספר צמח מנחם לרבי מנחם נחום כ"ץ ז"ל) </p><p>שנו רבותינו (פסיקתא רבתי פרק לו) בשעה שמלך המשיח נגלה בא ועומד על הגג של בית המקדש, והוא משמיע להם לישראל ואומר להם ענווים הגיע זמן גאולתכם, ואם אין אתם מאמינים ראו באורי שזרח עליכם, שנאמר קומי אורי כי בא אורך וכבוד ה´ עליך זרח. <br />ובסנהדרין(כח,א) אמר רבי חנינא אין בן דוד בא עד שיכלו גסי הרוח מישראל שנאמר כי אז אסיר מקרבך עליזי גאותך וכתיב והשארתי בקרבך עם עני ודל וחסו כשם ה׳ וכו׳ </p><p>ובילקוט שמעוני (זכריה רמז תקעז) אמר הקב"ה בעולם הזה הייתם נושעים על ידי בני אדם ועל ידי שהיו בשר ודם הייתם חוזרים ומשתעבדים אבל לעתיד לבא אני בעצמי גואל אתכם ועוד יותר אין אתם משתעבדים. </p><p>רק ה' יתברך מכיר במעלת כל בניו – ורצונם הטהור <br />כי גם השארית יעקב, היינו הפחותים שבעמנו,והם אלה אשר בקרב עמים רבים,בכל זאת יהיו כטל מאת ה' וכרביבים עלי עשב - והטעם הוא אשר לא יקווה לאיש ולא ייחל לבני אדם - כי השארית יעקב לא יקוה לאיש שיאמר עליהם כי הם טוב וישר כי אם היו מקוים לאיש ולאדם הרואה לעיניים בטח היה אומר עליהם כי ככל הגויים בית ישראל ואולם לאשר תקותם הוא לה' הרואה ללבב כי לישועתו של ה' יצפו ויחכו. <br />ולזאת גם אלה שארית יעקב שהוא בקרביים של העמים רבים יהיו כטל מאת ה' וכרביבים עלי עשב כי לב הישראלי הוא לעולם קדוש,וגם אם יחטא הוא רק באיבריו החיצונים ולא בפנימיותם. <br />וזהו מאמר הכתוב ישראל נושע בה' תשועת עולמים (ישעיהו מה,יז) - אשר ישראל נושעים בה' ולא יקוו לאיש שיושיעם לכן להם תשועת עולמים כי לעולם יתכן שיושע כי ה' הרואה ללב יודע כי לבם של ישראל נאמנה לה'. <br />(בית אב לרבי אברהם אהרון יודלביץ ז"ל) </p><p>אם תשכבון בין שפתים כנפי יונה נחפה בכסף וכו', היינו כי משפתים זהו בחינת שפתי וגבולי ומצרי [לשון גבול] העובדי כוכבים וסטרין אחרנין שהם אורבים על הגבולות, שנקראים שפתים, ואינם מניחין את האיש הישראלי שיצא מהגבול שלהם להתקרב אל הקדושה בבחינת כל רודפיה השיגוה בין המצרים. והפסוק אומר, שזהו עקר שבח ומעלת ישראל. <br />וזהו אם תשכבון בין שפתים, היינו היצר הרע וחילותיו, כשהייתם שוכבים ואורבים בין שפתים, שהם הגבולין והמצרים לבלי להניח את איש הישראלי להתקרב להשם יתברך, גם אז כנפי יונה, שהיא כנסת ישראל, נחפה בכסף וכו', כמו שפרש רש"י, בכספה וחמדתה של תורה ומצות. כי איש הישראלי החפץ באמת לאמתו ואינו רוצה להטעות את עצמו, אזי אפילו כשהתאוות והמניעות וכו' מתגברין עליו כמו שמתגברין, ומניחין עצמם לארך ולרוחב ומתפשטים כנגדו מאד עד שאינו יכול לצאת מהם, גם אז בעוצם ריחוקו הוא כוסף וחומד ורוצה בכל עת להתקרב להשם יתברך ואינו מניח את הרצון והכסופין לעולם, וזה יקר מאד מאד בעיני השם יתברך, כי העיקר הוא הרצון והכסופין, כמבאר בדברי רבנו זכרונו לברכה בכמה מקומות, והשם יתברך משבח את ישראל בזה, שבשביל זה זוכים למה שזוכים. כי אם תשכבון בין שפתים לארב ולמנע את ישראל כנ"ל, גם אז כנפי יונה נחפה בכסף, בכספה וחמדתה של תורה ומצות כנ"ל. <br />(ליקוטי הלכות לכ"ק רבי נתן מברסלב ז"ל) </p><p></p><p>נ.ב חידושי תורה הנ"ל <br />בעניני מצוות עשה שהזמן גרמא <br />האי שעתא דקריב ואתי מלכא משיחא <br />לוקט בסיעתא דשמיא מהני ספרא קדישא. <br />למען חזק חזק ונתחזק במהימנותא שלימתא <br />ונשוב כולנו בתשובה מאהבה לפני אבינו שבשמים <br />באחדות עמא קדישא. <br />ונחזי עין בעין בשוב ה' ציון <br />בהאי יומא חדוותא דכל חדווין. </p><p>הני ספרא קדישא נמצאים <br />בהאי אתר <br /><a href="http://hebrewbooks.org/">http://hebrewbooks.org/</a> </p><p>ובספר אוצרות אחרית הימים <br /><a href="http://www.aharit.com/A-01.html">http://www.aharit.com/A-01.html</a> </p><p></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

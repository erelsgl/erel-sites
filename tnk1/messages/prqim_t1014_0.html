<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ישעיהו יד בעברית מדוברת</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/prqim_t1014_0.html'/>
<meta name='author' content="איתמר כהן" />
<meta name='receiver' content="" />
<meta name='jmQovc' content="tnk1/messages/prqim_t1014_0.html" />
<meta name='tvnit' content="" />
<link rel='canonical' href='https://tora.us.fm/tnk1/messages/prqim_t1014_0.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_prqim_t1014_0' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/prqim/nvia.html'>נביאים אחרונים</a>&gt;<a href='../../tnk1/prqim/t10.htm'>ישעיהו</a>&gt;<a href='../../tnk1/nvia/yjayhu/trgum.html'>ספר ישעיהו בעברית מדוברת</a>&gt;</div>

</div>
<!--NiwutElyon1-->
<h1 id='h1'>ישעיהו יד בעברית מדוברת</h1>
<div id='idfields'>
<p>קוד: ישעיהו יד בעברית מדוברת בתנ"ך</p>
<p>סוג: תוכן_מפורט</p>
<p>מאת: איתמר כהן</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p class='teur_tguva'>תגובה ל:
<a class='psuq' href="/tnk1/prqim/t1014.htm">ישעיהו יד </a>שנכתבה ב20:47:46&nbsp;&nbsp;30.06.2005
<hr />כי ירחם ה' את יעקב
<br />יד,א חורבן בבל יתרחש בגלל שירחם יהוה על-יעקב, ויבחר עוד בישראל, והניחם, על-אדמתם; ונלוה הגר עליהם, ויצטרפו אל-בית יעקב. יד,ב והעמים יקחו את ישראל, והביאום אל-מקומם, ובית-ישראל יעשו את העמים לנחלתם על אדמת יהוה, לעבדים ולשפחות; והיו שובים לשוביהם, וישלטו בנוגשיהם. {ס}
<p>ונשאת המשל הזה על מלך בבל - איך שבת נוגש
<br />יד,ג והיה, ביום הניח יהוה לך, מעצבך, ומרגזך--ומן-השעבוד הקשה, אשר עבד-בך. יד,ד ונשאת המשל הזה, על-מלך בבל--ואמרת: איך חדל נוגש, התבטלה הגאוה. יד,ה שבר יהוה, מטה רשעים--שבט, משלים. יד,ו מכה עמים בזעם, מכה ללא הרף; מי שהיה מושל בכעס בגוים, עתה הוא בעצמו נרדף ללא הרף. יד,ז נחה שקטה, כל-הארץ; נתנו קולם בשיר. יד,ח גם-ברושים שמחו על מפלתך (מלך בבל), גם ארזי לבנון שמחו; מאז שכבת, לא-יעלה הכרת עלינו (שהיה כורת אותם לבנינים או לצרכי מלחמה). יד,ט לעומת השמחה בעולם הזה, רגזה שאול עם בואו של מלך בבל; העירה למענך מתים, את כל-רבי המדינות העירה למענך--הקימה מכסאותם, כל מלכי גוים. יד,י כולם יענו, ויאמרו אליך: גם-אתה סר כוחך כמונו, אלינו אתה דומה. יד,יא הורד לשאול גאונך, הורד לשאול הרעש של כלי הזמר בהיכליך; תחתיך יצע רמה, ומכסיך תולעה.
<p>איך נפלת משמים הילל בן שחר
<br />יד,יב איך נפלת משמים, מלך בבל שהית כמו כוכב השחר הילל; איך נגדעת כאילן ונפלת לארץ, מלך בבל שהית מכריע וקובע גורלם של גוים. יד,יג ואתה אמרת בלבבך, השמים אעלה--ממעל לכוכבי-אל, ארים כסאי; ואשב בהר-אספת האלים במרומים, במרחקי צפון (לפי אמונת הבבלים היה שם הר האסיפה). יד,יד אעלה, על-גבהי העננים; אדמה, לאחד האלים העליונים. יד,טו אך אל-שאול תורד, אל-ירכתי-בור. יד,טז רואיך אליך יביטו, אליך יתבוננו: הזה האיש מרגיז הארץ, מרעיש ממלכות. יד,יז שם תבל כמדבר, ועריו הרס; שבוייו, לא-שחררם לביתם. יד,יח כל-מלכי גוים, כולם--שכבו בכבוד, איש בביתו. יד,יט ואתה השלכת מקברך, כענף מושלך ונמאס—כשם שמשליכים לבוש של הרוגים, מדוקרי חרב; הושלכת כמו פגר נרמס אשר מורידים אותו אל תחתית הבור. יד,כ לא-תהיה יחד אתם בקבורה, כי-ארצך שחת עמך הרגת; לא-יזכר לעולם, שמם של זרע מרעים (הם בני מלך בבל). יד,כא הכינו לבניו טבח, בעון אבותם; בל-יקומו וירשו ארץ, ומלאו פני-תבל שונאים ומציקים.
<p>והכרתי לבבל שם ושאר
<br />יד,כב וקמתי עליהם, נאם יהוה צבאות; והכרתי לבבל שם ושארית, ובן ונכד--נאם-יהוה (כלומר שלא ישאר מהם זכר). יד,כג ושמתיה לנחלת הקיפוד השוכן במדבריות, ואגמי-מים; ואבער אותה ביעור של השמדה, נאם יהוה צבאות. {ס}
<p>לשבר אשור בארצי
<br />יד,כד נשבע יהוה צבאות, לאמר: אם-לא (לשון שבועה, והשבועה לשבור את אשור) כאשר חשבתי, כן היתה, וכאשר יעצתי, היא תקום. יד,כה לשבר אשור בארצי, ועל-הרי אנחיל לו תבוסה; וסר מעל בני עמי עלו, ועולו המכביד מעל שכמם יסור. יד,כו זאת החלטת ה', על-כל-הארץ; וזאת היד הנטויה, על-כל-הגוים. יד,כז כי-יהוה צבאות החליט, ומי יפר; וידו כבר נטויה, ומי ישיבנה. {פ}
<p>אל תשמחי פלשת כלך
<br />יד,כח בשנת-מות, המלך אחז, היה, המשא הזה. יד,כט אל-תשמחי פלשת כלך, כי נשבר שבט מכך (מלכי יהודה שמשלו בפלשתים שנים רבות, ובימי אחז נצחו הפלשתים): כי-משרש נחש (מהמלך עוזיהו שהכה את הפלשתים) יצא צפע (רמז לחזקיהו, שיחזיר לידו את השלטון על הפלשתים), והפרי שיצא מעוזיהו יהיה שרף מעופף (צפע, שרף מעופף- פירושו נחשים ארסיים). יד,ל בימיו ישכנו לבטח גם הדלים ביותר שבישראל, ואביונים לבטח ירבצו; והשרש של פלשתים יומת ברעב (לא רק הגזע והענפים), ושאריתך אהרוג. יד,לא הילילי שער זעקי-עיר, תתמוגג מבכי פלשת כלך: כי מצפון יגיע העשן של השרפות, ששורפים בני אשור כל עיר של האויב, ואין אחד מהמיועדים למלחמה (חיילי אשור), שמפגר בעקבות שאר המחנה. יד,לב ומה-יענה, חזקיהו לשליחים שהציעו לו ברית נגד אשור: שהוא סומך על יהוה, וה' יסד את ציון, ובה יחסו עניי עמו (ואינו זקוק לברית). {פ}
<br />
<br />
<br />
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

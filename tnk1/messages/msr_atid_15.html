<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ישעיהו יא בימינו</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/msr_atid_15.html'/>
<meta name='author' content="זינדני יחזקאל" />
<meta name='receiver' content="" />
<meta name='jmQovc' content="tnk1/messages/msr_atid_15.html" />
<meta name='tvnit' content="" />
<link rel='canonical' href='http://tora.us.fm/tnk1/messages/msr_atid_15.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_msr_atid_15' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/atid.html'>העתיד</a>&gt;<a href='../../tnk1/msr/atid_hezizz.html'>צפונות העתיד על-פי התנ"ך</a>&gt;</div>

</div>
<!--NiwutElyon1-->
<h1 id='h1'>ישעיהו יא בימינו</h1>
<div id='idfields'>
<p>קוד: ישעיהו יא בימינו בתנ"ך</p>
<p>סוג: תוכן_מפורט</p>
<p>מאת: זינדני יחזקאל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p><br />ישעיה י"א<br />א. וְיָצָא חֹטֶר, מִגֵּזַע יִשָׁי כיוון שסיים במשל עצים בפרק הקודם, שבו יכרות את ארזי הלבנון הגבוהים, פתח פרק זה בצמיחת מלכות משיח בן דוד, היונקת את כוחה ועוצמתה מגזע ישי וְנֵצֶר, מִשָּׁרָשָׁיו יִפְרֶה ומשיח בן דוד יפרה ויפרח. כי צמיחתו היא ממקורותיו הקדמונים, ממשפחת מלכי יהודה, ובראשם דוד בן ישי מלך ישראל.<br />ב. וְנָחָה עָלָיו, רוּחַ יְהוָה ותשרי עליו רוח נבואה מאת ה', כך תרגם יונתן. ולפי פשוטו של פסוק זה נראה, שיהיה לה' נחת רוח מדמות מופת זה. וה' יאציל עליו מרוחו רוּחַ חָכְמָה וּבִינָה רוח חכמה - שיהיה בקי ומלומד. ובינה - שיבין דבר מתוך דבר רוּחַ עֵצָה וּגְבוּרָה עצה – מלך חכם, היודע דרכי בני האדם. וגבורה – גיבור, שאינו חת מפני איש רוּחַ דַּעַת, וְיִרְאַת יְהוָה דעה גדולה, מביאה את האדם ליראת שמים גדולה. זהו שנאמר: ראשית חכמה יראת ה'. ומשיח בן דוד יכיר בגדולתו של הבורא, יותר משאר בני האדם, ודבר זה יביא אותו ליראת שמים גדולה מאד. והוא יפתח בפני בני האדם את הדרך, להכיר את בורא העולם, עד שיתקיים בהם הפסוק - ומלאה הארץ דעה את ה'.<br />ג. וַהֲרִיחוֹ, בְּיִרְאַת יְהוָה וה' ייתן לו את היכולת להבחין ביראת שמים שיש בבני אדם, כמו שאדם יכול בעזרת חוש הריח להבחין בין ריח טוב לריח רע וְלֹא לְמַרְאֵה עֵינָיו יִשְׁפּוֹט ולא לפי מה שניראה לעין, או על פני השטח. אלא לפי התבוננות עמוקה, כאילו מפשיט את האדם מקליפותיו ורואה פנימה את כל מעשיו וְלֹא לְמִשְׁמַע אָזְנָיו יוֹכִיחַ מאחר וה' נתן לו כלים חזקים שלא נתן לאף ברייה בעולם. והם: חכמה – יותר משלמה המלך. ורוח נבואה – כמעט כמשה רבנו. הרי הוא ישתמש בתכונות אלו על מנת לברר את האמת. ולא רק את מה שמשמיעים לאוזניו.<br />ד. וְשָׁפַט בְּצֶדֶק דַּלִּים כשאדם רוצה לזכות במשפט, עליו להיות עשיר, על מנת לשכור עורך דין טוב. אבל בימי המשיח, גם חסרי האמצעים יזכו למשפט הוגן וצודק וְהוֹכִיחַ בְּמִישׁוֹר לְעַנְוֵי אָרֶץ צדיקי הדור יתאוו לתוכחתו של משיח, כי היא עצה ישרה, ודרך נכונה בעבודת ה' וְהִכָּה אֶרֶץ בְּשֵׁבֶט פִּיו הוא לא יהיה זקוק לאמצעים חומריים, כדי לענוש תושבי ארצות עמים. אלא ישתמש בפיו, על מנת לכפות את רצונו וּבְרוּחַ שְׂפָתָיו יָמִית רָשָׁע הרוח היוצאת מפיו, תספיק כדי להמית רשע.<br />ה. וְהָיָה צֶדֶק, אֵזוֹר מָתְנָיו; וְהָאֱמוּנָה, אֵזוֹר חֲלָצָיו אזור: חגורה. כשם שהחגורה צמודה לחלציו ולמותניו של האדם, כך משיח בן דוד ידבק בצדק ובאמת.<br />ו. וְגָר זְאֵב עִם כֶּבֶשׂ מלמד, שה' ישנה את טבען של חיות הטרף, בכל רחבי ארץ ישראל. כיוון שתישרה שכינתו בארץ ישראל, וקדושתו תורגש בכל, ישפיע הדבר אף על התנהגותם של בעלי החיים, והכבש שהוא תפריט חשוב במזונו של הזאב, יוכל לישון שנת ישרים, במעונו של הזאב וְנָמֵר עִם גְּדִי יִרְבָּץ ואף גדי, שהוא טרף קל שבקלים, ישכב לנוח עם המסוכן שבאויביו וְעֵגֶל וּכְפִיר וּמְרִיא יַחְדָּו והאריה, שהוא הגדול והחזק שבטורפים, יחיה בשלום עם פר ועגל, שהם מזונו הקבוע, וכל זה כאמור רק בארץ ישראל וְנַעַר קָטֹן נֹהֵג בָּם ואפילו ילד קטן יכול לנהוג אותם במרעה, מכיוון שלא יהיה צורך באדם חזק שיגן עליהם.<br />ז. וּפָרָה וָדֹב תִּרְעֶינָה והדוב, שהוא גם אוכל עשב בנוסף לבשר, ירעה בשדה כפרה יַחְדָּו יִרְבְּצוּ יַלְדֵיהֶן וילדי הפרה, ירגישו בנוח עם ילדי הדוב, ובלא פחד ינוחו יחדיו וְאַרְיֵה, כַּבָּקָר יֹאכַל תֶּבֶן ודע לך שאמת הדבר, ולא ייפלא מה' דבר, וכגון זה היה בתיבת נוח. שאם לא כן, היו חסרים מינים של חיות. וכבר נאמר 'אחת מהנה לא נעדרה' גם בבואם וגם בצאתם.<br />ח. וְשִׁעֲשַׁע יוֹנֵק, עַל חֻר פָּתֶן ואף את התינוק, שאינו מבחין בין טוב לרע, לא יחששו להשאיר ולהשתעשע על פתח ביתו של נחש הפתן, ממשפחת הארסיים וְעַל מְאוּרַת צִפְעוֹנִי, גָּמוּל יָדוֹ הָדָה וגם זה שרק נגמל משדי אמו, יוכל להושיט את ידו לתוך מאורת נחש צפע, ללא חשש.<br />ט. לֹא יָרֵעוּ וְלֹא יַשְׁחִיתוּ, בְּכָל הַר קָדְשִׁי מאחר ותישרה שכינתו של ה' בכל ארץ ישראל, ומלאה הארץ דעה, המביאה ליראת ה'. אף החיות ימלאו יראה, כמו שנאמר בפרשת נוח: 'אַךְ בָּשָׂר, בְּנַפְשׁוֹ דָמוֹ לֹא תֹאכֵלוּ. וְאַךְ אֶת דִּמְכֶם לְנַפְשֹׁתֵיכֶם אֶדְרֹשׁ, מִיַּד כָּל חַיָּה אֶדְרְשֶׁנּוּ'  כִּי מָלְאָה הָאָרֶץ, דֵּעָה אֶת יְהוָה, כַּמַּיִם, לַיָּם מְכַסִּים כשם שהמים מכסים כל מקום בים, כך דעה ויראת ה', ימלאו כל מקום בארץ ישראל.<br />י. וְהָיָה, בַּיּוֹם הַהוּא בזמן משיח בן דוד, שהיא בתוך תקופת אחרית הימים שֹׁרֶשׁ יִשַׁי משיח, שהוא מצאצאי דוד בן ישי אֲשֶׁר עֹמֵד לְנֵס עַמִּים כמו שאנשים נושאים את עיניהם לראות את הדגל העומד בראש התורן, כך משיח יהיה מורם מעם, מנהיג ומורה דרך, שעיני עמים נשואות אליו, ואוזניהם כרויות לשמוע ולעשות כל עצה והוראה היוצאת מפיו אֵלָיו גּוֹיִם יִדְרֹשׁוּ אליו יפנו, כדי לקבל עצה והדרכה וְהָיְתָה מְנֻחָתוֹ, כָּבוֹד וכבוד גדול יהיה להתקבל לשיחה עם המשיח בבית נשיאותו. כי מקום מושבו של המלך יהיה מכובד ומפואר, וסמל נערץ על כל הגויים.<br />יא. וְהָיָה בַּיּוֹם הַהוּא כשימלוך מלך המשיח יוֹסִיף אֲדֹנָי שֵׁנִית יָדוֹ, לִקְנוֹת, אֶת שְׁאָר עַמּוֹ ובאותו זמן יאסוף ה' פעם נוספת את עמו, שהם קניינו, כמו שקיבצם ממצרים בגאולה הראשונה אֲשֶׁר יִשָּׁאֵר מֵאַשּׁוּר וּמִמִּצְרַיִם וּמִפַּתְרוֹס וּמִכּוּשׁ, וּמֵעֵילָם וּמִשִּׁנְעָר וּמֵחֲמָת, וּמֵאִיֵּי, הַיָּם כיוון שארצות אלו יחרבו במלחמת השמד גרעינית, ורוב תושביהם יספו, יאסוף ה' את אשר יישאר מהיהודים יושבי עמים אלה, שלא עלו לישראל בזמן, ונלכדו בארצות מגוריהם. 'אשור' - רוסיה.  'מצרים, פתרוס' - ארה"ב.  שאר העמים – תושבי אירופה ואסיה ועוד שאר מקומות חשובים בעולם.<br />יב. וְנָשָׂא נֵס לַגּוֹיִם יתן סימן לגויים, כדי שישלחו את הנשארים מעמו לארץ ישראל וְאָסַף נִדְחֵי יִשְׂרָאֵל ויאסוף את הנשכחים מעמו וּנְפֻצוֹת יְהוּדָה יְקַבֵּץ, מֵאַרְבַּע כַּנְפוֹת הָאָרֶץ ואת פזורות היהודים, יקבץ לישראל מכל קצות העולם.<br />יג. וְסָרָה קִנְאַת אֶפְרַיִם לא תהיה יותר מתיחות ומחלוקת, בין חלקי העם וְצֹרְרֵי יְהוּדָה יִכָּרֵתוּ ולא יעיקו ויצרו על מלכות משיח בן דוד היוצאת משבט יהודה, כמו שהיה בתחילת דרכו של דוד המלך, שעיכבו אותו מלמלוך על כל ישראל שבע שנים, וכן בסוף מלכותו של שלמה המלך, שקמו מציקים ומורדים במלכותו. כל זה מבטיח הנביא לא יחזור שנית, כי ה' יכרית מראש, את כל בעלי המחלוקת אֶפְרַיִם לֹא יְקַנֵּא אֶת יְהוּדָה, וִיהוּדָה לֹא יָצֹר אֶת אֶפְרָיִם קיבוץ גלויות אחרון זה, יחיה באחווה ובשלום, ובאחדות גמורה, ולא יהיה זכר למתיחות שהיתה בעבר ביניהם, ויש מפרשים המייחסים זאת על משיח בן דוד, ומשיח בן יוסף.<br />יד. וְעָפוּ בְכָתֵף פְּלִשְׁתִּים יָמָּה שלטון ישראל על העמים אשר יישארו סביבותם, יהיה מהיר ומוחלט, וכניעת האויבים מאתמול, תהיה טוטלית וללא תנאי יַחְדָּו ולא תהיה יותר מחלוקת פוליטית בתוך ממלכת ישראל המאוחדת, אלא הכל יעשה יחד, שכם יחד יָבֹזּוּ אֶת בְּנֵי קֶדֶם כל העמים הנמצאים במזרחה של ארץ ישראל, עד האוקיינוס ההודי, יפלו שלל בידי ישראל, ובתוכם שלשת העמים הגדולים, הקיני הקניזי והקדמוני, שהובטחו לאברהם אבינו, בברית בין הבתרים אֱדוֹם וּמוֹאָב מִשְׁלוֹחַ יָדָם עם ישראל שהם בני מלכים, לא יצטרכו לעבוד עבודות קשות ובזויות, וכל שדות הנפט שיפלו בידי ישראל, יופעלו על ידי עמים אלה, שעד עכשיו היו הבעלים שלהם, וכפי שבעבר היו לישראל חוטבי עצים ושואבי מים, יהיו אלה פועלים בחקלאות, ושואבי נפט וּבְנֵי עַמּוֹן מִשְׁמַעְתָּם אף הם יהיו משועבדים לישראל.<br />טו. וְהֶחֱרִים יְהוָה, אֵת לְשׁוֹן יָם מִצְרַיִם ארה"ב שמצרים הוא אחד מכינויה, יחד עם שאר האומות המפריעות לגאולת עם ישראל יכרתו ויאבדו. והנביא יחזקאל ניבא עליה בעניין זה: 'מִשְׁטַח חֲרָמִים תִּהְיֶה, בְּתוֹךְ הַיָּם' כו-ה, ו-'לשון' שתפקידה העיקרי הוא הדיבור, באה לציין במקרה זה את חשיבות המקום, והיותו מדובר תדיר בפי בני האדם. רוצה לאמר: שלאחר שה' יכרית את המקום, יפסיקו לדבר עליו וְהֵנִיף יָדוֹ עַל הַנָּהָר, בַּעְיָם רוּחוֹ על דרך המשל דימה הכתוב את אשור שהיא רוסיה, לנהר הגדול נהר פרת, שאותה יכה ה' בידו הגדולה והחזקה ובעוצם רוחו וְהִכָּהוּ לְשִׁבְעָה נְחָלִים כיון שהמשילה לנהר, דימה פירוקה לאחר הכאתה לנחלים קטנים, ודברים דומים מצאנו בפרשת כי תבוא: 'יִתֵּן יְהוָה אֶת אֹיְבֶיךָ הַקָּמִים עָלֶיךָ, נִגָּפִים לְפָנֶיךָ:  בְּדֶרֶךְ אֶחָד יֵצְאוּ אֵלֶיךָ, וּבְשִׁבְעָה דְרָכִים יָנוּסוּ לְפָנֶיךָ'  וְהִדְרִיךְ בַּנְּעָלִים וכשיסיר ה' את המכשולים האלה מדרך עמו, יוכלו לצעוד בדרך בטוחה לגאולה השלמה, כמו אדם שצועד בדרך היבשה, בלי מכשולי הרים או נהרות.<br />טז. וְהָיְתָה מְסִלָּה לִשְׁאָר עַמּוֹ ה' יסלול דרך בטוחה לעמו, בתוך כל המכשולים העומדים לפניהם אֲשֶׁר יִשָּׁאֵר מֵאַשּׁוּר אשר יישארו בעולם, לאחר מלחמת ההשמד, שתנהל רוסיה נגד עמי העולם כַּאֲשֶׁר הָיְתָה לְיִשְׂרָאֵל, בְּיוֹם עֲלֹתוֹ מֵאֶרֶץ מִצְרָיִם כמו שהיתה גאולת ישראל ממצרים בנסים ובמופתים, כך יגאל ה' את עמו גאולת עולם.<p></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>


<li><a href="/tnk1/messages/msr_atid_15_0.html">משיח לא יבוא...כי אלהים הכתיב "גורל חדש"... <small>/ רמי ניר</small></a> &nbsp;&nbsp;<span class='date'>[נכתב ב-12:51:32&nbsp;&nbsp;11.04.2007]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ישעיהו יד בימינו</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/msr_atid_18.html'/>
<meta name='author' content="זינדני יחזקאל" />
<meta name='receiver' content="" />
<meta name='jmQovc' content="tnk1/messages/msr_atid_18.html" />
<meta name='tvnit' content="" />
<link rel='canonical' href='http://tora.us.fm/tnk1/messages/msr_atid_18.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_msr_atid_18' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/atid.html'>העתיד</a>&gt;<a href='../../tnk1/msr/atid_hezizz.html'>צפונות העתיד על-פי התנ"ך</a>&gt;</div>

</div>
<!--NiwutElyon1-->
<h1 id='h1'>ישעיהו יד בימינו</h1>
<div id='idfields'>
<p>קוד: ישעיהו יד בימינו בתנ"ך</p>
<p>סוג: תוכן_מפורט</p>
<p>מאת: זינדני יחזקאל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>
<br />ישעיה י"ד  
<p>א. כִּי יְרַחֵם יְהוָה אֶת יַעֲקֹב ה' יפיל את רוסיה, ועמים רבים
אחרים שונאי ישראל, בגלל רחמיו על עמו, והזכיר יעקב בגלל שפלותם בגוים
וּבָחַר עוֹד בְּיִשְׂרָאֵל כשיגאל אותם גאולה שלמה, ידעו כולם שלא נטש
אותם וְהִנִּיחָם, עַל אַדְמָתָם יקבצם מכל פזורותיהם, אל אדמת ישראל
וְנִלְוָה הַגֵּר עֲלֵיהֶם, וְנִסְפְּחוּ עַל בֵּית יַעֲקֹב וגם הגרים,
שבחרו לקשור את גורלם עם עמו. כמו שנאמר: 'וְנִלְווּ גוֹיִם רַבִּים אֶל
יְהוָה בַּיּוֹם הַהוּא' זכריה ב-טו. יאסוף ה' יחד עם עמו, אל אדמת ישראל.  
<p>ב. וּלְקָחוּם עַמִּים, וֶהֱבִיאוּם אֶל מְקוֹמָם העמים הנוכרים בעצמם,
לאחר שיראו בתשועת עם ישראל, יביאו את יהודי ארצם הקדושים, כבני מלכים אל
אדמת ישראל, כמו שנאמר: 'וְהֵבִיאוּ אֶת כָּל אֲחֵיכֶם מִכָּל הַגּוֹיִם
מִנְחָה לַיהוָה בַּסּוּסִים וּבָרֶכֶב וּבַצַּבִּים וּבַפְּרָדִים
וּבַכִּרְכָּרוֹת, עַל הַר קָדְשִׁי יְרוּשָׁלִַם אָמַר יְהוָה: כַּאֲשֶׁר
יָבִיאוּ בְנֵי יִשְׂרָאֵל אֶת הַמִּנְחָה בִּכְלִי טָהוֹר, בֵּית יְהוָה'
ישעיה ס"ו- כ וְהִתְנַחֲלוּם בֵּית יִשְׂרָאֵל עַל אַדְמַת יְהוָה,
לַעֲבָדִים וְלִשְׁפָחוֹת כשייוושע עם ישראל על אדמתו, הוא יירש את תפקיד
המשעבד שהיה לשונאיהם וְהָיוּ שֹׁבִים לְשֹׁבֵיהֶם, וְרָדוּ
בְּנֹגְשֵׂיהֶם כאמור: יוחלפו היחסים, ומעתה ימשלו ברודיהם ובשונאיהם
מאתמול.  
<p>ג. וְהָיָה, בְּיוֹם הָנִיחַ יְהוָה לְךָ כשייתן לך מנוחה, ממה שהיה לך
עד עתה מֵעָצְבְּךָ, וּמִרָגְזֶךָ וּמִן הָעֲבֹדָה הַקָּשָׁה, אֲשֶׁר
עֻבַּד בָּךְ כשהיית עצוב ומרוגז בגלות, משונאיך שרדו בך.  
<p>ד. וְנָשָׂאתָ הַמָּשָׁל הַזֶּה, עַל מֶלֶךְ בָּבֶל כשתהיה בעצמך מושל
על עמים רבים, תשא דברי לעג על שליט רוסיה, שיהיה למשל ולשנינה בעיני כל
העמים וְאָמָרְתָּ: אֵיךְ שָׁבַת נֹגֵשׂ אז תאמר: ראו איך נפלה רוסיה,
שהשתלטה עם עמים רבים שָׁבְתָה מַדְהֵבָה מדהבה: מלשון זהב. כך כתבו חלק
מהמפרשים. ומצודת ציון הביא כדוגמא את המילה 'דַּהֲבָא' מפרק ג' בדניאל.
רוצה לאמר: ששבתה מלהיות ומלהתקיים מעצמה עשירה. וכידוע רוסיה לא נושאת
בדיוק את התואר הזה, על אף היותה יושבת על מחצבים רבים. ולעומת זה ארה"ב
המעצמה העשירה בתבל, שתיפול בידי רוסיה, מתאימה מאד לתואר הזה. בפסוק זה
אם כן, בא הנביא לתאר את נפילתם של המעצמות הגדולות בתבל. התקיפה: שהיא
רוסיה. והעשירה: ארה"ב, שארצה תישחת, והנשארים יוגלו לארצות ניכר, ובפרשת
ניצבים נכתב עליה: 'וַיִּחַר אַף יְהוָה, בָּאָרֶץ הַהִוא, לְהָבִיא
עָלֶיהָ אֶת כָּל הַקְּלָלָה, הַכְּתוּבָה בַּסֵּפֶר הַזֶּה. וַיִּתְּשֵׁם
יְהוָה מֵעַל אַדְמָתָם, בְּאַף וּבְחֵמָה וּבְקֶצֶף גָּדוֹל;
וַיַּשְׁלִכֵם אֶל אֶרֶץ אַחֶרֶת, כַּיּוֹם הַזֶּה'. ובספר בראשית פרק
ב-יב נרמז עליה - וּזְהַב הָאָרֶץ הַהִוא, טוֹב.  
<p>ה. שָׁבַר יְהוָה, מַטֵּה רְשָׁעִים שבר ה', את כוחה של רוסיה הרשעה
שֵׁבֶט, מֹשְׁלִים שהשתמשה בכוחה הצבאי, להכות ולמשול על עמים רבים.  
<p>ו. מַכֶּה עַמִּים בְּעֶבְרָה שהכתה עמים רבים בנשק גרעיני, בכעס ובזעם
מַכַּת בִּלְתִּי סָרָה תוצאותיה של המכה הזאת, הן בלתי הפיכות רֹדֶה
בָאַף גּוֹיִם שולטת באכזריות, בעמים אחרים מֻרְדָּף בְּלִי חָשָׂךְ רדפה
והכתה עמים רבים, ללא לאות.  
<p>ז. נָחָה שָׁקְטָה, כָּל הָאָרֶץ אחרי מפלת רוסיה, ועמים רשעים אחרים
שנלוו אליה, יהיה שקט ומנוחה לעולם פָּצְחוּ, רִנָּה פתחו פיהם, בשירה של
שמחה.   
<p>ח. גַּם בְּרוֹשִׁים שָׂמְחוּ לְךָ על הדרך המשל, כינה עמים אחרים
לברושים, ששמחו בנפול רוסיה אַרְזֵי לְבָנוֹן כינוי לרוסיה, שבלטה בגודלה
כארזי הלבנון מֵאָז שָׁכַבְתָּ מאז שה' כרת והפיל אותה, כמו שמפילים עץ
לֹא יַעֲלֶה הַכֹּרֵת עָלֵינוּ כיוון שהכריתה עמים רבים, שמחו כולם במפלתה.  
<p>ט. שְׁאוֹל, מִתַּחַת רָגְזָה לְךָ לִקְרַאת בּוֹאֶךָ לפי שהחרידם
בחייו, על דרך המליצה חששו שמה יחרידם גם בגיהינום עוֹרֵר לְךָ רְפָאִים,
כָּל עַתּוּדֵי אָרֶץ הממונה על השאול, העיר את כל מנהיגי המעצמות הגדולות
שרוסיה הפילה, וכן את שאר מנהיגי האומות, לקראת בואם לשאול הֵקִים
מִכִּסְאוֹתָם, כֹּל מַלְכֵי גוֹיִם כביכול, מתוארים מלכי הגוים כתופסי
מעמד דומה גם בגיהינום, והשמועה על בואו לשאול של מנהיג רוסיה עם עמו, גרם
לזעזוע ולמהומה, וכולם קמו מכסאותם, לראות את האומה שהורידה אותם לשאול.  
<p>י. כֻּלָּם יַעֲנוּ, וְיֹאמְרוּ אֵלֶיךָ יפנו אליך, כבר בכניסתך
לגיהינום גַּם אַתָּה חֻלֵּיתָ כָמוֹנוּ, אֵלֵינוּ נִמְשָׁלְתָּ תמהים
אנו, איך באה עליך הרעה הזאת. איך קרה, שגם אתה נפלת כמונו, לאחר שגברת על
כל אומות העולם החזקות.  
<p>יא. הוּרַד שְׁאוֹל גְאוֹנֶךָ מכל גאוותך לא נשאר מאומה, כי גם אותך
הורידו שאלה הֶמְיַת נְבָלֶיךָ הושבתה שמחה מארצך, שהניגון בכלי נבל מסמל
שמחה תַּחְתֶּיךָ יֻצַּע רִמָּה, וּמְכַסֶּיךָ תּוֹלֵעָה וגוויתך, שהיא
הדבר היחיד שנשאר על האדמה, מכוסה מלמטה ומלמעלה רימה ותולעה. ויש להבין:
שכולם יקברו בחפירה אחת בגיא המון גוג. ואין כמעט גויה שאין מתחתיה ומעליה
גויות אחרות, הנאכלות על ידי רימה ותולעה.  
<p>יב. אֵיךְ נָפַלְתָּ מִשָּׁמַיִם איך נפלת, ממעמדך הגבוה הֵילֵל בֶּן
שָׁחַר המשילו לכוכב, שאורו זורח בסוף הלילה, זמן קצר לפני הזריחה
נִגְדַּעְתָּ לָאָרֶץ נכרתת והופלת על הארץ חוֹלֵשׁ עַל גּוֹיִם אתה,
התקיף והחזק, שמשלת וקבעת גורלות של עמים חלשים ממך.  
<p>יג. וְאַתָּה אָמַרְתָּ בִלְבָבְךָ ההצלחה בהכנעת עמים רבים, סחררה את
ראשך. ודימית בלבבך, שתמשול על כולם לעולמים הַשָּׁמַיִם אֶעֱלֶה עמי
העולם שנכנעו לך, כל כך קטנים היו בעיניך, שדימית את מקומך בשמים מִמַּעַל
לְכוֹכְבֵי אֵל, אָרִים כִּסְאִי רצית לבסס את מעמדך, יותר מארה"ב ועמי
אירופה החזקים שהיו לפניך וְאֵשֵׁב בְּהַר מוֹעֵד, בְּיַרְכְּתֵי צָפוֹן
ושם במקומך בקצה הצפון, התכוונת לישב על זרי המלוכה, על מנת שעמי העולם
יבואו אליך, ויוועדו אתך במקומך.  
<p>יד. אֶעֱלֶה, עַל בָּמֳתֵי עָב מעמדי יהיה כל כך גבוה, כמו שהעננים
גבוהים בעיני בני האדם אֶדַּמֶּה, לְעֶלְיוֹן אהיה מופרד מבני האדם,
כא-לוקים. כיוון שמעמדי נסק לשמים.  
<p>טו. אַךְ אֶל שְׁאוֹל תּוּרָד אך בניגוד גמור למה שחשבת, אל הגיהינום תרד אֶל יַרְכְּתֵי בוֹר אל תחתית השאול.  
<p>טז. רֹאֶיךָ אֵלֶיךָ יַשְׁגִּיחוּ כמו שההשגחה היא נסתרת מעיני בני
האדם, כך דימה הכתוב את יושבי השאול, שיציצו בבוא רוסיה העריצה לגיהינום
אֵלֶיךָ יִתְבּוֹנָנוּ יסתכלו היטב בתמיהה הֲזֶה הָאִישׁ מַרְגִּיז
הָאָרֶץ הייתכן, שזה האיש שהיה מרגיז כל הארץ בחייו מַרְעִישׁ מַמְלָכוֹת
שהיה הורס ערי ממלכות בנשק גרעיני, ומשאיר אחריו הרס וחרבן, כמו אחרי רעש
אדמה גדול.  
<p>יז. שָׂם תֵּבֵל כַּמִּדְבָּר כל מקום שהשמיד, נהיה שומם כמדבר
וְעָרָיו הָרָס שהרס ערים רבות אֲסִירָיו, לֹא פָתַח בָּיְתָה זמן רב, לא
התיר ליהודי ארצו לעלות לביתם לארץ ישראל, ולולא ההשגחה העליונה, שהפכה
סדרי שלטון, לא היה פותח את שעריו.  
<p>יח. כָּל מַלְכֵי גוֹיִם, כֻּלָּם שָׁכְבוּ בְכָבוֹד, אִישׁ בְּבֵיתוֹ כל האומות שהרגת, שכבו בכבוד בביתם.  
<p>יט. וְאַתָּה הָשְׁלַכְתָּ מִקִּבְרְךָ ואילו אתה, שהכעסת את ה' במעשיך
הרעים, תושלך מארצך, ותמות בביזיון בארץ ישראל כְּנֵצֶר נִתְעָב כגזר עץ
מגואל בדם עמים, לאחר ששימשת ביד ה' כמטה, להכות גוים רבים, ועתה, מאוס
אתה ונתעב לְבֻשׁ הֲרֻגִים, מְטֹעֲנֵי חָרֶב תושלך לחפירה אחת, כשמקיפים
אותך שאר ההרוגים כמלבוש יוֹרְדֵי אֶל אַבְנֵי בוֹר, כְּפֶגֶר מוּבָס כך
תרד אל מעמקי הבור כפגר נרמס.  
<p>כ. לֹא תֵחַד אִתָּם בִּקְבוּרָה ולא תהיה כאחד מהם, כי שונה יהיה קברך
משאר אומות העולם כִּי אַרְצְךָ שִׁחַתָּ עַמְּךָ הָרָגְתָּ הבאת אבדון על
עמך ועל ארצך לֹא יִקָּרֵא לְעוֹלָם, זֶרַע מְרֵעִים לא יתקיים זרעך
אחריך, כי יזכרו לך את מעשיך הרעים.  
<p>כא. הָכִינוּ לְבָנָיו מַטְבֵּחַ, בַּעֲו&#8205;ֹן אֲבוֹתָם בניו ישלמו
בחייהם, על מעשה אבותם בַּל יָקֻמוּ וְיָרְשׁוּ אָרֶץ כי לא יתנו בהם
אמון. כי יאמרו, שמה יקומו אלה עלינו כאבותם וּמָלְאוּ פְנֵי תֵבֵל עָרִים
מאחר וזרעו ייכרת, לא יהיה עוד איום של השמדה על ערי תבל, והם ייבנו מחדש,
וימלאו את כל העולם.  
<p>כב. וְקַמְתִּי עֲלֵיהֶם, נְאֻם יְהוָה צְבָאוֹת אקום אני בעצמי,
להיפרע מהם וְהִכְרַתִּי לְבָבֶל והכרתי: לשון כריתה והפסקה. רוצה לאמר:
שמכאן ואילך, לא ישאר מרוסיה דבר שֵׁם אפילו שמה ימחק מהזיכרון האנושי,
ולא ייזכר עוד לעולם וּשְׁאָר קרוב. דהיינו: כל הקרוב אליה קרבה משפחתית,
כלול אף הוא בחשבון וְנִין וָנֶכֶד נכדים ובני נכדים. רוצה לאמר: שלא
ישאיר זכר מרוסיה, וירדוף את זרעה, עד כליון גמור נְאֻם יְהוָה שבמאמרו
הכל מתקיים.  
<p>כג. וְשַׂמְתִּיהָ לְמוֹרַשׁ קִפֹּד, וְאַגְמֵי מָיִם על דרך הביזיון,
אומר הקב"ה, שיחליף את תושבי רוסיה, בנחותים שבין יצורי היבשה, ואת הארץ
שהיתה כגן עדן, יהפוך לביצות מים. רוצה לאמר: שאפילו יצורים אלה, שיחליפו
את תושבי רוסיה, טובים מהם. כי כשעם מגדיש את הסאה בחטאיו, ה' משמיד אותו,
כמו שעשה לסדום ועמורה, וכמו שעשה לעמי כנען, שהורישם מפני בני ישראל, ולא
חייה כל נשמה וְטֵאטֵאתִיהָ בְּמַטְאֲטֵא הַשְׁמֵד אנקה אותה מבני אדם,
ואשמידם נְאֻם יְהוָה צְבָאוֹת גזרה היא מלפני, ותתקיים.  
<p>כד. נִשְׁבַּע יְהוָה צְבָאוֹת, לֵאמֹר הבטחה בשבועה אִם לֹא לשון
שבועה כַּאֲשֶׁר דִּמִּיתִי, כֵּן הָיָתָה כאשר חשבתי ותכננתי, כן יהיה
וְכַאֲשֶׁר יָעַצְתִּי, הִיא תָקוּם וכמו שגזרתי, יתקיים.  
<p>כה. לִשְׁבֹּר אַשּׁוּר בְּאַרְצִי וזוהי תוכן השבועה: להפיל את אשור
שהיא רוסיה, על אדמת ישראל וְעַל הָרַי אֲבוּסֶנּוּ ועל הרי ישראל, ארמוס
אותו וְסָר מֵעֲלֵיהֶם, עֻלּוֹ האיום הקיומי, יסור מעל ישראל וְסֻבֳּלוֹ,
מֵעַל שִׁכְמוֹ יָסוּר וכל הנטל הביטחוני, ירד מעל עם ישראל.  
<p>כו. זֹאת הָעֵצָה הַיְּעוּצָה, עַל כָּל הָאָרֶץ זאת הגזרה שנגזרה, על
כל ארצות תבל וְזֹאת הַיָּד הַנְּטוּיָה, עַל כָּל הַגּוֹיִם וזאת
הפורענות, שה' יכה באותה עת, את כל הגוים.   
<p>כז. כִּי יְהוָה צְבָאוֹת יָעָץ, וּמִי יָפֵר? כי ה' צבאות גזר, ומי
הוא זה שיוכל לבטל? וְיָדוֹ הַנְּטוּיָה, וּמִי יְשִׁיבֶנָּה? וכשיצא זעמו
לפורענות, מי הוא זה שיוכל לעצור בעדו?.  
<p>כח. בִּשְׁנַת מוֹת, הַמֶּלֶךְ אָחָז, הָיָה, הַמַּשָּׂא הַזֶּה בשנת
מות המלך אחז בן יותם, למלכי יהודה, והוא בן שלשים ושש במותו, ושש
עשרה&nbsp;שנה מלך ביהודה, היה דבר נבואה עתידי קשה על פלשתים, שהם
הפלסטינים של היום.  
<p>כט. אַל תִּשְׂמְחִי פְלֶשֶׁת כֻּלֵּךְ, כִּי נִשְׁבַּר שֵׁבֶט מַכֵּךְ
אל תרימי ראש ואל תמהרי לשמוח, כי מפני רשעו של אחז, נמסרו בידכם ערים
מהשפלה והנגב, וההחלשות והשבר של מלכות בית דוד לזמן מועט הוא כִּי
מִשֹּׁרֶשׁ נָחָשׁ יֵצֵא צֶפַע ותרגם יונתן בן עוזיאל: כי מבני בניו של
ישי יצא משיח וּפִרְיוֹ שָׂרָף מְעוֹפֵף והצפע הזה יכה במהירות, כאילו
נוספו לו כנפיים.  
<p>ל. וְרָעוּ בְּכוֹרֵי דַלִּים ומשיח זה, יהיה רועה נאמן לעם ישראל הדל
וְאֶבְיוֹנִים לָבֶטַח יִרְבָּצוּ והעם בכללו, ישכון בבטחה, וללא פחד
בארצו וְהֵמַתִּי בָרָעָב שָׁרְשֵׁךְ אעקור אותך מן השורש, כמו שעוקרים
שורש צמח ממקור חיותו וּשְׁאֵרִיתֵךְ יַהֲרֹג ואף אם יישארו שאריות פה
ושם, גם אותם יאבד, על מנת שלא ישאר זכר ממך.  
<p>לא. הֵילִילִי שַׁעַר זַעֲקִי עִיר הרימו קול זעקה ויללה, בשערי עירכם
נָמוֹג פְּלֶשֶׁת כֻּלֵּךְ יאבדו ויכרתו כל יושביהם כִּי מִצָּפוֹן עָשָׁן
בָּא כי כשתיפתח מצפון הרעה על כל יושבי הארץ, כי באש ה' נשפט את כל בשר,
ואין אש בלי עשן. זה יהיה הסימן לסופך המתקרב וְאֵין בּוֹדֵד בְּמוֹעָדָיו
ולא ימלט אפילו אחד, בזמן ההוא מן הפורענות.  
<p>לב. וּמַה יַּעֲנֶה, מַלְאֲכֵי גוֹי וכשתשלחו שליחים, לבקשת עזרה לבעלי
בריתכם הגויים, מה יועילו אותם גוים? הרי גם הם יהיו בצרה גדולה כִּי
יְהוָה יִסַּד צִיּוֹן וכל זה בא לכם, כי ה' החליט לכונן ולבנות את עם
ישראל בארצו, והוא ינקה ויסלק את כל המפריעים לעמו, על מנת שייבנה על
יסודות טובים וּבָהּ יֶחֱסוּ עֲנִיֵּי עַמּוֹ ובארץ ישראל, ימצאו מחסה כל
נרדפי עמו.  
<p>  
<p>  
<p>
 
</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="/tnk1/messages/msr_atid_18_0.html">מר זינדני...חובתך להיות מתואם עם תעודת "שושלת בית דוד"... <small>/ רמי ניר</small></a> &nbsp;&nbsp;<span class="date">[נכתב ב-05:08:21&nbsp;&nbsp;13.04.2007]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

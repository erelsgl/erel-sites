<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>סיכום שמואל ב כב</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/prqim_t08b22_0.html'/>
<meta name='author' content="ברוריה בן-דוד (וייס)" />
<meta name='receiver' content="" />
<meta name='jmQovc' content="tnk1/messages/prqim_t08b22_0.html" />
<meta name='tvnit' content="" />
<link rel='canonical' href='http://tora.us.fm/tnk1/messages/prqim_t08b22_0.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_prqim_t08b22_0' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sofrim/index.html'>סופרים בני דורנו</a>&gt;<a href='../../tnk1/sofrim/brurya/index.html'>ברוריה בן-דוד (וייס)</a>&gt;<a href='../../tnk1/sofrim/brurya/jmuelb.html'>שיעורים בספר שמואל ב</a>&gt;</div>

</div>
<!--NiwutElyon1-->
<h1 id='h1'>סיכום שמואל ב כב</h1>
<div id='idfields'>
<p>קוד: סיכום שמואל ב כב בתנ"ך</p>
<p>סוג: תוכן_מפורט</p>
<p>מאת: ברוריה בן-דוד (וייס)</p>
<p>אל: </p>
</div>
<script type='text/javascript'>kotrt()</script>
<div id='tokn'>
פרק כב / ברוריה בן-דוד (וייס)
<br / />מתוך הספר "שיעורים בספר שמואל ב"
<p>שירת דוד נמצאת בשינויים קלים גם בספר תהילים יח. זוהי שירת ניצחון והודיה, לאחר שדוד  גבר על כל אויביו, והרחיב מלכות ישראל עד לקצוות גבולות ההבטחה. את ניצחונותיו הוא מייחס לה' המצילו מכל צרה, בגלל נאמנותו לה' ה' הפליא לעשות לטובתו. השירה שופעת אמונה אדירה וגם ענווה.</p>  
<p>נושאי השירה
<br / />ב-ז   תפילה לה' המושיע ומגן על דוד.
<br / />ח-כ  ה' שולח את כל איתני הטבע להצלת דוד מאויביו.
<br / />כא-כח ה' גומל לדוד הנאמן לחוקיו ומשפטיו והנשמר מעוון.
<br / />כט-לז   מקור כוחו וגבורתו של דוד מהאל שהוא מעוזו במלחמה.
<br / />לח-מו  האל הוא צורו וישעו של דוד המכריע אויביו תחתיו.
<br / />מז-נא  ברכה והודיה לאל המלמדו מלחמה להושיעו מאויביו, וחסדו אתו לעולם.</p>  
<p>מי היה האויב המר ביותר לדוד?
<br / />שאול שרדפו והציק לו. "ביום הציל ה' אתו מכף כל איביו ומכף שאול" (פס' א).</p>  
<p>אילו ביטויים מורים על כוחו של ה'?
<br / />סלעי, אלקי צורי, קרן ישעי.</p>  
<p>אילו ביטויים מורים על רצונו להגן על דוד?
<br / />מצדתי, מפלטי לי, מגני, משגבי, משעי.</p>  
<p>מדוע לפי המזמור עוזר ה' לדוד?
<br / />"יחלצני כי חפץ בי, יגמלני  ה' כצדקתי כבר ידי ישיב לי, כי שמרתי דרכי ה', ולא רשעתי מאלקי, כי כל משפטו לנגדי וחקתיו לא אסור ממנה, ואהיה תמים לו ואשתמרה מעוני, וישב ה' לי כצדקתי כברי לנגד עיניו"  כ-כה. העזרה לדוד היא גמול על אמונתו בה', שהרי דוד שמר מצוות ה', הלך בדרכו, ונזהר שלא יטה מהם. דוד לא עשה מעשה רשע לסור מדרך אלקיו וממצוותיו, ואם חטא שב בתשובה.
<br / />"ואהיה תמים  לו" שלם לפניו, בלי מום ודופי, מלא את רצונו בשלמות, וכן נצטווה אברהם "התהלך לפני והיה תמים" (בר'  יז  א).</p>  
<p>כיצד אומר דוד כי ה' משלם לכל איש כגמולו?
<br / />ה' נוהג מידה כנגד מידה. עם האיש החסיד הוא מתנהג בחסידות. חסיד הוא תואר למי שנאמן לה' ושומר מצוותיו. עם גיבור תמים ה' מתנהג כתמים. תמים הוא תואר למי שנוהג בצדק ובמשפט. הגיבורים היוצאים למלחמה ונוהגים בתמימות, אף ה' נוהג עמם בתמימות, ועוזרם לצאת בשלום מן המלחמה. תמימים בלא מום. עם נבר עם איש שהוא בר לבב, טהור ונקי מעוון, ה' מתנהג עמו כנבר במידה הטהורה, ועם עקש, אם אדם שאינו הולך בדרך ישרה, ה' ישיב לו כעיקשותו.</p>  
<p>מה אומר דוד במזמור על דבר ה'?
<br / />דבר ה', כלומר תורתו ומצוותיו מזוקקות ככסף צרוף, והן טהורות ואמתיות, וכן אמר דוד 
<br / />תהילים  יב  ז: "אמרות ה' אמרות טהרות, כסף צרוף בעליל לארץ מזקק שבעתים".</p>  
<p>דוד אומר שה' הציל אותו מאנשי עמו הרבים עמו. למי התכוון?
<br / />שאול, אבשלום, שבע בן בכרי.</p>  
<p>דוד מסיים את המזמור "מגדיל ישועות מלכו ועשה חסד למשיחו לדוד ולזרעו עד עולם". בית דוד נבחר למלוכה עד עולם, לבית דוד נתנה הבטחה שתוקפה לעולם, הבטחה שנתנה ע"י נתן: "וכננתי את כסא ממלכתו עד עולם....וחסדי לא יסור ממנו... ונאמן ביתך וממלכתך עד עולם לפניך, כסאך יהיה נכון עד עולם" (ז  יג-טז). 
<br / />חנה חתמה את תפילתה: "ויתן עז למלכו וירם קרן משיחו" (ש"א ב  י). חנה אמרה זאת &#160;כתפילה ונבואה. לפי שירת דוד ברכה זו של חנה מכוונת לו ולביתו עד עולם. בביטוי זה אפשר גם לראות רמז למלך המשיח מצאצאי דוד לעתיד לבוא.</p>  
<p>בשירת דוד יש תיאורים הדומים לשירת הים. ישנם גם משפטים מקבילים בין שירת דוד לשירת חנה.&#160;</p>  
<p>ניבים</p>  
<p>עם חסיד תתחסד (פס' כו)
<br / />הוראתו: לאיש חסיד תגמול באותה מידה של חסד.</p>  
<p>עם נבר תתבר, ועם עקש תתפל (פס' כז)
<br / />הוראתו: עם בר-לבב, איש ישר תתנהג ביושר, ועם אדם שאינו הולך בדרך הישרה, תשיב לו כעיקשותו.
</p>  
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

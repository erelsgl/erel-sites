<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת משפטים - מתי ישראל זוכים לברכת שמים?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/forums_473.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_473.html" />
<meta name='tvnit' content="" />
<link rel='canonical' href='https://tora.us.fm/tnk1/messages/forums_473.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_forums_473' class='bsys '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/ecm.html'>מצוות לפי עצם</a>&gt;<a href='../../tryg/sug/ecm_alylym.html'>אלילים</a>&gt;<a href='../../tryg/sug/ebwdt_alylym.html'>עבודת אלילים</a>&gt;</div>

</div>
<!--NiwutElyon1-->
<h1 id='h1'>פרשת משפטים - מתי ישראל זוכים לברכת שמים?</h1>
<div id='idfields'>
<p>קוד: פרשת משפטים - מתי ישראל זוכים לברכת שמים? בתנ"ך</p>
<p>סוג: בסיס</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת משפטים- מתי ישראל זוכים לברכת שמים?<br />מאמר מאת: אהובה קליין.<br />בפרשה זו הכוללת נושאים רבים ומגוונים, מופיע נושא הריסת המצבות:כפי שהתורה מתארת זאת:<br />"לא – תשתחווה לאלוהיהם ולא תעבדם ולא תעשה כמעשיהם,כי הרס תהרסם ושבר תשבר מצבותיהם ועבדתם את ה' אלוהיכם,וברך את- לחמך ואת מימך,והסירותי מחלה מקרבך: לא תהיה משכלה ועקרה בארצך,את מספר ימך אמלא: "[שמות  כ"ג,כ"ד-כ"ז] <br />השאלות הן:<br />א] באיזו מצבה מדובר בקטע זה?והיכן מצאנו לכך דוגמאות במקרא?<br />ב] מה הטעם בניפוץ האלילים והמצבות?<br />ג] מדוע נאמר: "ועבדתם את ה' אלוקיכם.." –בלשון רבים ואילו הברכות נאמרו בלשון יחיד: "וברך את לחמך ואת- מימך.."?<br />התשובה לשאלה א]<br />לפי רש"י מדובר כאן במצבה-אבן שנועדה להשתחוות לה –סוג של עבודה זרה,רש"י מגיע למסקנה זו על פי תחילת הפסוק שנאמר: "לא  תשתחווה לאלוהיהם"<br />דוגמאות למצבה  מסוג זה ניתן למצוא גם במקורות אחרים במקרא, כגון: "לא תעשו לכם אלילים ופסל ומצבה לא- תקימו לכם ואבן משכית לא תתנו בארצכם להשתחוות עליה כי אני ה' אלוקיכם"<br />[ויקרא  כ"ו,א]<br />ודוגמא  נוספת: "והכרתי פסילך ומצבותיך מקרבך ולא תשתחווה עוד למעשה ידך"[מיכה ה', י"ב]<br />לעומת מצבה  זו אשר יש להורסה-מטעם איסור עבודה זרה,ישנה  גם מצבת-אבן- שנועדה להקריב עליה קורבנות –לעבודת אלילים.כמו שנאמר: "..ולא תקים לך מצבה אשר שנא ה' אלוקיך"<br />[דברים ט"ז,כ"ב]<br />או,"מזבחותיהם תתוצו ומצבותם תשברו"[דברים ז,ה]<br />או: "יערוף מזבחותיהם ישודד מצבותם"[הושע י,ב]-גם אבן מסוג זה-חייבת בהריסה- מאותו הטעם. <br />התשובה לשאלה ב]<br />האבן עזרא  מסביר:כי יש טעם רק לעבוד את ה' – לפי  שרק הוא היה מסוגל להוציא את ישראל- מבית עבדים אל ארץ שאותה הורישו מהגויים,אותם גויים היו עובדי אלילים,העבודה הזרה לא הייתה מסוגלת לסייע להם ולהצילם  מידי עם ישראל.<br />לפיכך עבודת ה' כוללת את כל מה שציווה את בניו: לאהוב את ה', ולדבק בו, ולהישבע בשמו, להתפלל אליו ולזבוח לפניו-קורבנות תמידים ומוספים ולכבדו בנתינת מעשרות,והשכר לכך כולל ארבעה  דברים בעולם הזה:<br />א] ה' יברך את עם ישראל בלחם ובמים.<br />ב]ה' יסיר מעליו-כל נגע ומחלה.<br />ג] עם ישראל- לא יסבול מעקרות.<br />ד]ה' ימלא את מספר ימיו.<br />אורח חיים מסביר:כי הטעם בשבירת האלילים והמצבות  היא ההוכחה: שאין –לעם ישראל אמונה בעבודה  הזרה,אלא רק בבורא עולם ועל ידי שיעבוד את ה' –רק  מאיתו יתברך יזכה בברכות בלחם ובמים ובבריאות...<br />התשובה לשאלה ג]<br />על כך עונה:הכלי יקר: "התחיל בלשון רבים וסיים  בלשון יחיד לפי שכל ישראל ערבים זה בעד זה"- ואין ה' מברך כל אחד באופן נפרד בלחם,אלא עד שעובדי ה' יהיו רבים  ויעבדו את ה' כל זרע יעקב-כאיש אחד-רק אז ה' יברך לחמו של כל אחד  ואחד.<br />ויש פירוש של הרבי מקוצק:<br />בעוד שבתפילה- שהיא עבודת ה' גם אם כל אחד ואחד מתפלל ביחידות,הרי בסוף כל התפילות מתמזגות לתפילת רבים,אך לעומת זאת באכילה,הרי גם אם רבים יושבים ליד שולחן אחד וסועדים בציבור-הרי כל אחד אוכל  ביחידות לעצמו.<br />לסיכום,לאור האמור לעיל:<br />עם ישראל מצווה לנפץ את האלילים וסוגי המצבות-לפי שאין ביכולתם לתרום במאומה לעם ישראל,ועליהם  ללכת  בדרך ה'<br />לקיים את אורחותיו ומצוותיו.<br />רק כאשר כל עם ישראל יתאחדו כאיש אחד בעבודת ה'- יזכו לברכה משמים-מהסיבה:בני ישראל ערבים זה לזה.<br />יהי רצון ונתאחד כולנו בלב אחד ויתקיים בנו הפסוק:<br />"..והריקותי לכם ברכה עד בלי די"[מלאכי ג,י]אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

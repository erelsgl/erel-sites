<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת חיי שרה - עת רצון לתפילה על זיווג משמים - אימתי?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/forums_547.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_547.html" />
<meta name='tvnit' content="" />
<link rel='canonical' href='https://tora.us.fm/tnk1/messages/forums_547.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_forums_547' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/1.html'>בין ה' לאדם</a>&gt;<a href='../../tnk1/msr/1tfila.html'>תפילות במקרא</a>&gt;</div>

</div>
<!--NiwutElyon1-->
<h1 id='h1'>פרשת חיי שרה - עת רצון לתפילה על זיווג משמים - אימתי?</h1>
<div id='idfields'>
<p>קוד: פרשת חיי שרה - עת רצון לתפילה על זיווג משמים - אימתי? בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת חיי שרה- עת רצון לתפילה על זיווג משמים-אימתי?<br />מאמר: מאת: אהובה קליין.<br />בפרשה זו מגולל הכתוב כיצד, בסייעתא דשמיא- מצא יצחק את זיווגו משמים.<br />החל מהוראות  אברהם לאליעזר בנוגע לתנאים המבוקשים-<br />למציאת האישה המתאימה,תפילתו של עבד אברהם להצלחתו,הופעת רבקה ליד הבאר,יחסה לעבד ולגמלים ונטישת בית הוריה לטובת הקמת ביתה החדש.<br />וכך התורה מתארת את שעת בין הערביים- בה יצחק זוכה לראות את רבקה:<br />"ויצא יצחק לשוח בשדה לפנות ערב ויישא עיניו וירא והנה גמלים באים<br />ותישא רבקה את עיניה ותרא את יצחק ותיפול מעל הגמל: ותאמר אל העבד מי האיש הלזה ההולך בשדה לקראתנו? ויאמר העבד: הוא אדוני ותיקח הצעיף ותתכס"[בראשית כ"ד,ס"ג-ס"ו]<br />השאלות הן:<br />א] מדוע יצא יצחק לשוח בשדה דווקא בין הערביים-ומה משמעות שיחה זו?<br />ב] מהי נפילתה של רבקה מהגמל?<br />ג] כיצד ידע יצחק כי רבקה היא אכן האישה המיועדת לו משמים?<br />התשובה לשאלה א]<br />רבינו בחיי מביא שני פירושים:<br />1] "ויצא יצחק לשוח בשדה"-הכוונה שהיה מהלך בין השיחים ומטייל בין האילנות להנאתו.<br />2] לפי המדרש- לשוח בשדה-זוהי תפילה שנאמר: "תפילה לעני כי יעטוף ולפני ה' ישפוך שיחו"[תהלים, ק"ב]<br />מכאן לומדים רבותינו ז"ל:כי יצחק תיקן תפילת מנחה.<br />גם רש"י אומר: כי שיחה- היא תפילה.<br />הכלי יקר מביא  שני פירושים מעניינים במיוחד:<br />1] בתחילת דבריו גם הוא מביא את דעת חז"ל בדומה ליתר הפרשנים,כי הכוונה לתיקון תפילת מנחה על ידי יצחק-<br />סמוך לשקיעת החמה,מכאן שיש להסתמך על מה שאמרו חז"ל: "לעולם יזהר אדם בתפילת המנחה שכן אליהו לא נענה כי אם בתפילת המנחה"<br />ולמרות שאברהם תיקן תפילת שחרית ויעקב תיקן תפילת ערבית,לא מצאנו כי הם נענו מיד בתפילותיהם.<br />לעומת זאת, יצחק-בתפילת מנחה נענה מיד,שהרי התפלל על זיווג בעוד אליעזר-עבד אברהם היה בדרך,כמו שנאמר: "כי על זאת יתפלל כל חסיד לעת מצוא"-זו אישה[ברכות כ"ו,ע"ב]<br />ולמה הלך דווקא בשדה לתקן תפילתו?<br />יצחק הגיע למסקנה: כי השדה שנתן לו ה' הביא יבול רב ובכך הייתה ברכה רבה.כמו שכתוב: "ויזרע יצחק בארץ ההיא וימצא בשנה ההיא מאה שערים ויברכהו ה' "[שם כ"ו,י"ב]<br />מכאן למד קל וחומר, שה' ייתן לו אישה שהיא קרקע העולם אשר תוציא זרע טוב וישר בעיני הקב"ה.<br />ומיד כאשר יצחק התפלל על כך, תכף הכתוב מציין: "ויישא עיניו וירא והנה גמלים באים".כי בזמן התפילה הוא התבונן למטה לשדה ומיד בתום תפילתו  נשא את עיניו כלפי מעלה- ושם לב כי ה'  נענה לתפילתו ולנגד עיניו שיירת גמלים הנושאים את זוגתו.<br />מכאן למדו רבותינו:כי  דווקא בתפילת מנחה האדם נענה לבקשתו והסיבה לכך היא:לפי שמידת הדין מקטרגת דווקא בלילה והרי תפילת ערבית סמוכה ללילה,וגם תפילת שחרית סמוכה ללילה שחלף,אבל תפילת מנחה רחוקה משני הלילות,לכן לא קיים בה קטרוג.<br />2]: יצחק תיקן  תפילה דווקא לפנות ערב?<br />לפי שעד שלא שקעה השמש של שרה זרחה השמש של רבקה.<br />כלומר הכתוב בא להודיע לנו:היה רצף בין השמש של רבקה לשמש של שרה,<br />"כדי שלא יחסר העולם מן נשים צדקניות  אלו שהן לעולם כגלגל חמה" ותהיה המשכיות לכל הדברים שהיו בימי שרה והם:נר דלוק בתוך האוהל,<br />ענן השכינה קשור לאוהל,ברכת העיסה,<br />התשובה לשאלה ב]<br />לפי רש"י: רבקה השמיטה את עצמה מעל הגמל,אך לא נפלה לארץ,אלא הטתה את גופה לצד-  בדומה למה שעשתה לכד- כאשר נתנה לאליעזר וגמליו מים,שנאמר: "הטי נא כדך"[שם כ"ד,י"ד]<br />לפי ספורנו:אין הכוונה שרבקה נפלה ממש,אלא הכניעה את ראשה בעודה יושבת על הגמל לכבוד יצחק.<br />הרמב"ן מוסיף:כי רבקה  ראתה את יצחק שהוא כזה הדור,נתביישה ממנו ובמיוחד שידעה שהוא בא  לקראתה,הרכינה את ראשה,כיסתה את פניה בצעיף מתוך צניעות.<br />התשובה לשאלה ג]<br />יצחק ידע בוודאות כי רבקה אכן היא האישה המיועדת לו.<br />לפי רבינו בחיי:<br />א] כי כל התנאים שהיו קיימים בזמן שאימו חיה,הם נמשכו עם בואה של רבקה לאוהל:<br />-בהתאם לדברי המדרש: הנר הדולק,הברכה בעיסה וענן השכינה.<br />ב] כל עוד שלא הגיעה רבקה,יצחק לא התנחם במות אימו שרה,אך מיד שרבקה  נכנסת לחייו של יצחק - מיד התנחם בה.<br />לסיכום,ניתן לראות מה כוחה של תפילה ובמיוחד-  תפילת מנחה, כנראה יש בה  כוח מיוחד להגשים משאלת זיווג טוב-בדומה  למה שקרה ליצחק -שנענה מיד בסוף תפילתו וראה את רבקה מגיעה עם שיירת הגמלים.<br />יהי רצון שנרבה בתפילות והקב"ה  ימלא את משאלות  הכלל והפרט לטובה,אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_525.html' />
 <title>פרשת ראה-מה המיוחד במצוות מעשר?/מאת: אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_525.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת ראה-מה המיוחד במצוות מעשר?/מאת: אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת ראה- מה  המיוחד במצוות מעשר?<br />מאמר מאת: אהובה קליין.<br />בפרשתנו התורה מצווה לחשוב גם על יתר חלקי העם,כגון: הלוי,הגר,היתום והאלמנה,<br />כפי שנאמר:<br />"והלוי אשר בשערך לא תעזבנו כי אין לו חלק ונחלה עימך: מקצה שלוש שנים <br />תוציא את—כל מעשר תבואתך בשנה ההיא והנחת בשעריך: ובא הלוי כי אין לו חלק<br />ונחלה עימך והגר והיתום והאלמנה אשר בשערך ואכלו ושבעו למען יברכך ה' אלוקיך <br />בכל מעשה ידך אשר תעשה:[י"ד,כ"ז-כ"ט]<br />השאלות הן:<br />א] מהו מעשר ראשון ולמי ניתן?<br />ב]  מה המיוחד במצוות מעשר?<br />ג] מדוע ישנם עוד אנשים שזוכים למעשר-דוגמת הגר?<br />התשובה לשאלה א]<br />מעשר ראשון, הכוונה: לעשירית מיבול האיכר,הכולל גם ירק ופירות שנשארו לאחר<br /> הפרשת תרומה הגדולה לכוהנים.<br />עובד האדמה  מצווה -בתום שלוש שנים -להוציא את המעשר ולהניח בשער שדהו.<br />מצווה זו  מופיעה גם בחומש במדבר,כפי שנאמר:"ולבני לוי הנה  נתתי כל מעשר בישראל<br /> לנחלה,חלף עבודתם אשר הם עובדים את עבודת אוהל  מועד....כי את- מעשר בני- ישראל<br /> אשר ירימו לה' תרומה נתתי ללווים לנחלה"[במדבר י"ח,כ"א- כ"ד]<br />ועוד כתוב:"וכל- מעשר הארץ מפרי הארץ ומפרי העץ לה' הוא קודש לה' "<br />[ויקרא  כ"ז,ל]<br />לפי דברי ספר החינוך, משמעות  מעשר ראשון:"משורשי המצווה, <br />לפי ששבט הלוי בחר ה' יתברך בתוך אחיו לעבודתו  תמיד במקדש- <br />על כן היה מחסדו עליהם לתת להם מחייתם דרך כבוד,<br />כי כן יאות למשרתי המלך שתהיה ארוחתם מזומנת להם על ידי אחרים שיכינוה<br /> להם ולא יצטרכו הם ליגע בדבר זולתי בעבודת המלך היקרה"<br />מעשר זה של הלויים הוא חולין לגמרי,לפיכך הוא מותר לאכילה לכל אדם,<br />בין אם הוא לוי או,כל אדם אחר.<br />התשובה לשאלה ב]<br />על מצווה זו נאמר:"הביאו את כל- המעשר אל-בית האוצר..." ובחנוני נא בזאת אמר ה' "<br />[מלאכי ג,י]<br />מכאן המסקנה:רק במצווה זו בלבד- מותר לאדם לנסות את ה',אם אכן-  ה'  יברכהו –<br />בקיומה.<br />מסופר על רבי יוחנן: ששאל את בנו של ריש לקיש,שיספר לו מה למד באותו  היום?<br />ענה לו:"עשר תעשר"<br />שאל אותו רבי יוחנן: מה כוונת הפסוק?<br />ענה לו:כי על ידי שמעשרים-זוכים להתעשר.<br />שאל אותו רבי יוחנן: כי מאין הוא יודע זאת?<br />ענה לו הילד: שילך וינסה בעצמו ויראה  כי הדבר נכון.<br />היקשה עליו רבי יוחנן בשאלתו: האם מותר לנסות את ה'? שהרי נאמר בפירוש:<br />"לא תנסו את ה' "[דברים ו,ט"ז]<br />ענה לו הילד:"הביאו את כל המעשר אל בית האוצר...ובחנוני נא בזאת,אמר ה' צבאות,<br />אם לא אפתח לכם את ארובות השמים והריקותי לכם ברכה עד בלי די"[מלאכי ג,י]<br />ומה פירוש:"עד בלי די"? ענה על כך רבי חמא: עד שיתעייפו השפתיים שלכם מלהגיד:<br />"די"[תלמוד בבלי- גמרא,תענית ט,א]<br />ועוד מסופר:"שאל רבי יהודה הנשיא מרבי ישמעאל ברבי יוסי":<br />אלה  הגרים בארץ ישראל וזוכים להגיע לעושר,מה הסיבה להתעשרותם?<br />ענה לו רבי ישמעאל:הדבר  נובע מתוך שמקיימים   מעשרות כדין.<br />ובהמשך שאל רבי יהודה הנשיא:ואנשי בבל מפני מה מתעשרים?הרי אינם חייבים<br />במעשרות וביתר המצוות התלויות בארץ?אם כן,כיצד זוכים לעשירות?<br />ענה לו רבי ישמעאל:הסיבה היא: נתינת כבוד לתורה הקדושה.<br />וכשנשאל: כיצד מתעשרים בשאר הארצות? <br />ענה לו רבי ישמעאל:בזכות שמירת השבת.<br />התשובה לשאלה ג]<br />לפי מדרש חז"ל: שאל משה את הקב"ה: היתכן כי הגר  נחשב בעיני ה' כלוי?<br />על כך ענה ה':כי הגר  יקר מאד לפני הקב"ה –מהסיבה, שהיה מוכן להתגייר מרצונו למען ה'.<br />משל  לצבי שהצטרף מרצונו החופשי לעדר הכבשים,<br />הרועה היה מטפל בו באופן  טוב יותר מאשר ביתר העדר.<br />שאלו אותו:כיצד יתכן כי הוא הרועה מתייחס טוב יותר  לצבי משאר העדר?<br />ענה להם:הרי בצאן השקיע את כל מאמציו  ודאגותיו ואילו הצבי אשר היה-<br /> מצוי באזור מדברי, הצטרף מרצונו החופשי לעדר-לא ראוי לכבוד מיוחד?<br />והנמשל: הקב"ה השקיע  מאמצים רבים בעם ישראל מימי העבדות במצרים-<br />עד היום הזה,בלכתם במדבר דאג להם לעמוד האש- בלילה ,לעמוד ענן - ביום,נתן<br />להם  שליו,<br />העלה להם באר מים,ענני כבוד.<br />הנחיל להם את התורה בסיני,אך הגר בא ביוזמתו והצטרף לכלל ישראל.<br />לכן בעיני ה' הוא שקול-כישראל וגם כלוי.<br />לסיכום,לאור האמור לעיל,ניתן ללמוד על חשיבות הנתינה ללויים, לגר,<br />ליתום והאלמנה.<br />בכך התורה  מחנכת את הכלל  והפרט- לדאוג לזולת ומבטיחה לעוסקים במצוות המעשר-:<br />ברכת שמים,כפי שנאמר:"למען יברכך ה' אלוקיך בכל מעשה ידיך אשר תעשה"<br />אמן ואמן.[דברים י"ד,כ"ט]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

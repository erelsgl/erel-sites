<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>הרב יורם אברג&#039;ל מתוך תמונה אישית של חזרה ליהדות</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/sofrim_shabot_index_87.html'/>
<meta name='author' content="אלברט שבות" />
<meta name='receiver' content="" />
<meta name='jmQovc' content="tnk1/messages/sofrim_shabot_index_87.html" />
<meta name='tvnit' content="" />
<link rel='canonical' href='http://tora.us.fm/tnk1/messages/sofrim_shabot_index_87.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_sofrim_shabot_index_87' class='bsys '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sofrim/index.html'>סופרים בני דורנו</a>&gt;<a href='../../tnk1/sofrim/shabot/index.html'>אלברט שבות</a>&gt;</div>

</div>
<!--NiwutElyon1-->
<h1 id='h1'>הרב יורם אברג'ל מתוך תמונה אישית של חזרה ליהדות</h1>
<div id='idfields'>
<p>קוד: הרב יורם אברג'ל מתוך תמונה אישית של חזרה ליהדות בתנ"ך</p>
<p>סוג: בסיס</p>
<p>מאת: אלברט שבות</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p dir="RTL">
<strong>אחת הטעויות היותר חמורות שהיהדות עשתה לאורך הדורות היתה לטאטא את הכביסה
המלוכלכת של "היהדות" מתחת
לשולחן- בניגוד להנחיית התורה. אנו עסוקים בלהעביר מטאטא דווקא על המעשים הטעונים בירור של גדולי
תורתינו ומשוכנעים כי מצווה אנו עושים! שמא תורתם תתבזה ברבים... אך ההפך אנו משיגים: אנו מחללים את השם ברבים ומותירים לספק להשתולל בנפשות.</strong></p>        
<p dir="RTL">&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160;
<img src="https://upload.wikimedia.org/wikipedia/commons/thumb/2/2a/Yoram_abergel.JPG/341px-Yoram_abergel.JPG" / /></p>    
<p dir="RTL">&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160;
הרב יורם אברג'ל [צילום:  
<a href="https://he.wikipedia.org/wiki/%D7%A7%D7%95%D7%91%D7%A5:Yoram_abergel.JPG">ויקיפדיה</a>]</p>     
<p dir="RTL">
<strong>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160;- &#160; &#160; &#160; - &#160; &#160; &#160; -</strong></p>        
<p dir="RTL"></p>    
<p dir="RTL">&#160;</p>    
<p dir="RTL">השבוע ביום ראשון, הבחנתי
באמצעי התקשורת כי שמו של הרב אברג'ל עלה לכותרות, דבר שהעלה בזכרוני מאמר שכתבתי
לפני כעשר שנים ובו כיכב הרב אברג'ל. "לא אמות כי אחיה ואספר מעשי יה" –
זו היתה כותרת המאמר  
והרב אברג'ל מככב בחלקו השני של המאמר.
בחלק הראשון אני משרטט תמונת רקע לי ולמשפחתי בתקופת חזרתי לחיק היהדות.</p>       
<p dir="RTL">
המאמר עוסק בשאלות
"דת" עמוקות שבין יהדות והלכה מכאן למחקר ופילוסופיה מכאן, ולמעשה הוא
עוסק בשתי שאלות מוגדרות ונפרדות אותן אציג בסוף המאמר. רוצה לציין בנוסף כי המאמר
עצמו לא נולד מתוך הירהור מעמיק כי-אם מתוך נסיון אישי שהחתום מטה עבר, וניתן לחוש
בנופך האישי במאמר. החיים, מסתבר, הם המקור הטוב ביותר לשאלות המהותיות.</p>       
<p dir="RTL">
רקע קצר: נולדתי בסוריה
למשפחה מאמינה ויפה: שמרנו שבת, התפללנו&#160;מידי יום, שמרנו על כשרות... יהודים
אנחנו. עליתי לארץ בגיל 19, ואחרי כשנת התאקלמות התגייסתי לצבא.</p>       
<p dir="RTL">
שבועות&#160;לאחר הגיענו
לארץ, הלכתי ואיבדתי את הקשר שלי עם הדת,&#160;קשר&#160;שנבנה על גבי שנים של
חינוך יהודי שקיבלתי בחיק משפחתי. התגייסתי לצבא בתור חילוני, התחתנתי בארץ
בתור&#160;חילוני, ונולדו לי שלושה ילדים גם בתור חילוני. עם זאת, יש לציין שאיבוד
הקשר שלי עם הדת לא השפיע כהוא זה על ערכים אחרים שהתחנכתי עליהם... לא הדרדרתי
לסמים, לפשע, הייתי ונשארתי איש ישר אפילו בסטנדרטים דתיים...</p>       
<p dir="RTL">
שבת
אחת בחנות שלי בשעת צהריים, תפסתי עט ונייר, והתחלתי בכתיבת &#160;
<a href="/tnk1/messages/sofrim_shabot_index_95.html?no_cache=1424645090" style="color: rgb(125, 129, 134); text-decoration: none; font-family: arial, verdana, geneva, lucida, 'lucida grande', helvetica, sans-serif; font-size: 14px; text-align: right;">מכתב ארוך</a>&#160;&#160;וכן לרב עובדיה יוסף; ולמעשה מאותו יום,
מאותה שבת, התחלתי בתהליך חזרה אל מקורותי, תהליך שיד השם ליוותה אותו כמעט באופן
רגעי, וכיום (המאמר נכתב ב-2004) אני נמצא בשיא התהליך הזה: חזרתי למקורותי. שומר
שבת, מתפלל מידי יום בציבור, שומר על כשרות... אני יהודי.</p>        
<p dir="RTL">
לפני
כשנה מתה עלי אימי,&#160;וזה היווה את האות הרשמית לחזרתי ליהדותי. קברתי אותה
בארץ- על כל הקשיים הכרוכים בזה,&#160;כי היא היתה אישה צדקת.</p>       
<p dir="RTL">
היהדות
חזרה אל ביתי, ילדי ליווני בשבת אל בית הכנסת, חזרתי&#160;אל דוחק הזמן והלחץ היפה
הזה&#160;ביום שישי אחה"צ- שמא ייכנס השבת... וריח הבית השתנה.</p>       
<p dir="RTL">
אשתי&#160;הינה
ממשפחה חילונית, היא כהנה, וסבי סביה אומרים היו מדור רבנים. יש לציין את שבחה של
אישתי בהזדמנות זו: למרות "אמונתה" העיקשת בחילוניות היא לא התנגדה
למהלך/מהפך שחל בבית עקב חזרתו אל היהדות, ואפילו שיתפה פעולה ככל
יכולתה,&#160;מתוך סיבות מהותיות גרידא: היא ביקשה לשמור&#160;על התא המשפחתי או
כמו שאומרים "על שלום הבית",&#160;והיא ביקשה לשקוד&#160;על חינוך בריא
לילדים שלא יכללו בו&#160;מסרים הפוכים... ואני מוסיף עוד משהו משלי: משהו
ביסודותיה, גם, תרם את תרומתו... היא שמרה שבת כמונו&#160;(למרות שהכריזה כי איננה
מאמינה...), היא הקפידה מידי ערב שבת להדליק נרות שבת, ועשתה את כל מה שמתבקש
ממנה... רק דבר אחד לא עשתה: לא שמרה על טהרת המשפחה. ואני לא התערבתי ולא ניסיתי
להשפיע, מתוך מחשבה תחילה: לא רציתי להגיע איתה אל עבר עימות בו תגיד לי: מה לזה
ולחינוך הילדים? מצטערת... ועוד מחשבה היתה בראשי, ולמעשה היתה זו&#160;תיקווה:
שיבוא יום והיא תשתכנע בעצמה... והיא תחזור בעצמה. הרי היא חייה באווירה בריאה...
אין שום סיבה שלא תראה את הנכון ותגלה אותו... מה עוד והיא אישה טובה&#160;עם ראש
בריא, היא לא מהעקשנים המתנגדים לשם ההתנגדות...&#160;אם אני אתערב היום, אמרתי
לעצמי,&#160;אני רק אקלקל...</p>       
<p dir="RTL">
הזכרתי
לעיל שיש לי שלושה ילדים. בן עשר, בת שמונה ובן שש. הם ילדים טובים ויפים, ורצינו
עוד... מזה שנתיים אנו מנסים... אפילו היא התחילה לדאוג "לנשיותה", ואף
לחשוש... מה הסיפור! מה הולך פה!&#160;בסך הכל היא אישה צעירה עדיין...&#160; אני
חושב ויש לי יותר מהרגשה, שהלכה לגניקולוג להתייעץ איתו והוא שלח אותה בחזרה כי
אין בה כלום, היא לא סיפרה לי&#160;את זאת אך כמו שהזכרתי, אני מבסס את ההנחה
הזאת&#160;על יותר מהרגשה...</p>       
<p dir="RTL">
יורשה
לי לעבור לרגע לעניין אחר.</p>       
<p dir="RTL">
יש לי
אחות, יהודיה טובה, שבניגוד לי- היא לא עזבה את הקשר שלה לדת לרגע אחד. יש לי גם
גיסה שמנסה בכל כוחה להיות יהודיה טובה, ולפעמים אף מצליחה. אני יודע, ממקורות
מוסמכים, שבכל הזדמנות הן "מטפטפות" לאישתי אודות המקווה וטהרת המשפחה,
למרות ועל אף שמסתכנות בזאת שדבריהן נופלים בכל פעם&#160;על אוזן אטומה ובלשון
המעטה... &#160;</p>      
<p dir="RTL">
יום אחד, מתקשרת אלי אחותי
באמצע היום, ובשורה מוזרה ומסווגת בפיה: תשמע אלברט, לפני כשעה התקשרה אלי אישתך,
והנחיתה עלי בלי הודעה מוקדמת&#160;בקשה מוזרה שהשאירה אותי פעורת פה: "יש לך
זמן ללוות אותי לכמה דקות למיקווה? אני רוצה לראות איך זה, ואני מתביישת ללכת פעם
ראשונה לבד".&#160;היא היתה אצלה בתוך דקות וליוותה אותה למיקווה- מספרת לי
אחותי את זאת בשפופרת וקולה רועד... היא עדיין מתרגשת ולא מבינה מה קרה פיתאום! גם
אני התרגשתי אך שמרתי על&#160;מיתרי קולי ועניתי לה: טוב שיגעון, תזכי למצוות. אבל
היא לא רצתה לרפות מהשיחה: "תבין בירטו, אני לא מספרת לך סתם", ואני
בשלי: תודה לך, תזכי למצוות.&#160;והשיחה נמשכה כך, עד שהצהרתי בפניה ובריש גלי:
טוב הבנתי אותך!!&#160;הבנתי מה את רוצה להגיד!</p>       
<p dir="RTL">
לקח
לי כמה דקות, אחרי השיחה, לחזור לעצמי... שהיא מרצונה הטוב תלך למיקווה, ובלי
אפילו להודיע לי? האם זה אומר התחלת משהו...? דרך?</p>       
<p dir="RTL">
בלילה,
כמעט בשתיים... היא סיפרה לי, וכאילו אינני יודע: תשמע, אמרה בהומור, אם יהיה ילד
היום, הוא יהיה קדוש... הלכתי היום למיקווה...</p>        
<p dir="RTL">
אני חייכתי ועשיתי&#160;את
עצמי, וכאילו שמעתי את זאת לראשונה... שיחקתי אותה מופתע לפי כל כללי הטקס...</p>       
<p dir="RTL">
עבר
כחודש, ואני מדבר על חודש ינואר שעבר,&#160;היא נסעה לחופשה עם הילדים להוריה,
ואני הייתי אמור להצטרף אליה בהתחלת ינואר, לאזכרה שנה ראשונה,&#160;שאמור לקיים
לאימי בארץ.&#160;ערב הטיסה שלי, היא מתקשרת אלי ואומרת לי בשיא
הפשטות:&#160;אלברט, איזה בלגן- מה זה אני מקיאה...&#160;אני בהריון.</p>       
<p dir="RTL">
הדבר הראשון שעשינו אחרי
שאספה אותי מבן-גוריון, זה לבקר אצל&#160;גניקולוגית- לבקשתי: היא עשתה לה אולטרה
סאונד וראיתי במו עיני את הנקודה הקטנה&#160;כשהיא פועמת על המסך: בום בום בום
בום.</p>       
<p dir="RTL">
למעשה,
רבותי, זו היתה הפעם הראשונה והאחרונה מאז שהיא ביקרה במקווה. היא לא ביקרה
במיקווה פעם שנייה כי לא הצטרכה. פעם אחת ביקרה במקווה, ועוד באותו יום נכנסה
להריון, אחרי אכזבות של שנתיים; עוד באותו יום. היא שאלה אותי, אחרי שיצאנו
מהרופא, את השאלה הזאת: "אתה חושב אלברט שיש קשר?" התחמקתי מהתשובה. לא
עניתי. ביקשתי להמשיך את המדיניות של "גלה זאת בעצמך". אם&#160;ניסית
מדיניות שהוכיחה את עצמה- למה לוותר עליה... אמרתי לה: "תחשבי איך שאת
רוצה".&#160;&#160;לא אמות כי אחיה ואספר מעשי יה. &#160;</p>      
<p dir="RTL">ולחלק השני של המאמר, ועוד באותה התקופה...&#160;</p>      
<p dir="RTL">רב גדול ומקובל הגיע לביקור לפנמה, 
הרב יורם אברג'ל. 
נהוג כאן בקהילה, לבקר את הרבנים החשובים המגיעים לכאן ולבקש מהם ברכה... את זאת
עושות בדרך כלל הנשים היהודיות, ומבקשות ברכה עבור ילדיהן ומשפחותיהן. אשתי,
מעולם, לא ערכה ביקור כזה אצל רב כלשהו, אין זה הקטע שלה- אם להשתמש בסלנג צברי...&#160;</p>      
<p dir="RTL">יום אחד, מתוך השנתיים האחרונות, מתקשרת אלי
רעייתי וקולה רועד: אלברט, זו הדת שלך? זאת הדת שלנו? זאת היהדות? במילים האלה
פתחה את השיחה, ואני- עם ההתקפה הזאת, לא היה לי אלא להמתין להסבר שבושש לבוא..
היא היתה בסערת רגשות בלתי נשלטת.&#160;</p>      
<p dir="RTL">הלכה היום היא ואחותי אל הרב המקובל שהגיע לבקש
ברכה. זו הפעם הראשונה שהולכת לבקש ברכה מרב, וגם באותה התקופה עשתה צעד מסויים
בפעם הראשונה שתואר לעיל...&#160;&#160;</p>      
<p dir="RTL">הרב&#160;התארח אצל משפחה ידועה&#160;שפת הלחם
לא חסר לה, והעמידו לרשותו קומה שלמה מהווילה הרחבה&#160;והיקרה שברשותם.
אירוח&#160;חמישה כוכבים כיד המלך וכיאה לרב מכובד ומקובל במעמדו.&#160;</p>      
<p dir="RTL">הן הגיעו בשעה 11 בצהרים לווילה, ועמדו בעצם
בפתח הווילה הזרה להן והמפוארת שדלתותיה היו פתוחות לרחבה; &#160;חשבו הן שהדלתות פתוחות לכבוד מבקרי הרב
הרבים... וכך פילסו את צעדיהן אל המדרגות והתחילו לעלות.&#160; בקומה הראשונה פגשו
בבעלת הבית, הגבירה המארחת, הנכבדה העשירה והנדיבה.&#160;כאן התחיל הסיוט היהודי
של אישתי, שרק התחילה להכיר את חדרי חרדיו הפנימיים.&#160;&#160;</p>      
<p dir="RTL">אישתי ואחותי קידמו את פני הגברת בשלום, ושאלו
אותה לכיוון שעליהן לקחת&#160;בשביל להגיע אל קומת&#160;כבוד הרב. היא לא שמעה את
השלום שלהן,&#160;ולמיותר לציין&#160;אם הן קיבלו שלום ממנה, מהמארחת בעלת הבית, ובמקום
זאת התנפלה עליהן&#160;בצעקה בקול רם ובטוח: מה אתן עושות כאן בשעה כזאת! מה אתן
חושבות שניתן להגיע&#160;ולראות את הרב בכל רגע?&#160;מה קורה כאן- אין כאן סדר?
הרב מקבל אנשים רק שעה אחת ביום, ועכשיו הוא אוכל, אז בבקשה אתן מפריעות.&#160;לא
נתנה להן לדבר להוציא מילה- ובעצם הן לא ידעו איך "לאכול" את המצב
שנקלעו אליו... הן לא הבינו איך אמורות להגיב ועל מה אמורות להגיב!&#160;אין כאן
בעצם מקום להגיב...&#160;&#160;</p>      
<p dir="RTL">למען התיעוד וההמחשה, אצייר להלן "תמונה יהודית"
שנקלעו אליה שתי נשים יהודיות, בבית&#160;יהודי שנכח בו באותה עת רב יהודי
אורטודוקסי מקובל.&#160;שתי היהודיות מצאו את עצמן לפתע פיתאום, במצב מביך עד
דמעות: הן עומדות באמצע&#160;ווילה מפוארת לא להן, ומולן עומדת בעלת
הווילה,&#160;עם פרצוף כועס, ולא מנסה להסתיר את כעסה מפאת כבוד&#160;אורחותיה, נהפוך:
היא מביעה את כעסה&#160;במילים&#160;בוטות, ומראה להן את&#160;דרך היציאה מכותלי
הווילה.&#160;&#160;</p>      
<p dir="RTL">בבושת פנים חזרו כלעומת שבאו, וייצאו
מהווילה&#160;אבלות חפויות ראש&#160;ומבויישות. כך הייתי צריך לכתוב בשביל לתאר
את&#160;מעמדן הנפשי כאשר קיבלו את צעקות הגברת- רעיית&#160;נדיב הלב שאירח בטוב
ליבו את הרב המקובל. אולם לא כך&#160;סיפרה לי אישתי! היא אמרה לי אל תוך השפופרת
אך מילים ספורות, שמתוכן הבנתי כי טענתה אינה למעשה כנגד הגברת שצעקה עליה, ולא
כנגד המעמד המביך שנפל עליה לפתע פיתאום, ואפילו לא כנגד&#160;האטימות האנושית
הרגשית&#160;שנקלעה אליה, טענתה היתה כנגד היהדות!&#160;</p>      
<p dir="RTL">שאלה אותי שאלה פשוטה: האם זוהי היהדות?&#160;</p>      
<p dir="RTL">עניתי לה בשתיקתי: כן. זו היהדות של שנת 2000,
זו שנגעת בה כרגע...</p>       
<p dir="RTL">בתוך תוכי נאלמתי. התביישתי. כעסתי.&#160;</p>      
<p dir="RTL">למיותר לציין כי רב מקובל וחשוב לא יסכים
להתארח בכל מקום- לפני שבדק את כשרות הכלים והמזון... במקרה שלנו עמדה לרשות הרב וללא
ספק מערכת כלים מלאה וכשרה ומזון טוב וכשר למהדרין. הוא בדק ללא צל של ספק את
הכלים והאוכל לפני שהסכים להתארח בווילה היהודית. הוא בדק את כל זה, ובכל זאת
כעסתי עליו.&#160;&#160;</p>      
<p dir="RTL">הזעם אפף אותי ובבית ביקשתי מאשתי לא לדבר לעת
עתה על העניין הזה.&#160;קמתי למחרת כמנהגי למניין הראשון בשש. לא הצלחתי לישון טוב
ולא להתפלל&#160;טוב ולא לחשוב טוב, כל כולי הייתי כעוס ומנופץ לנתזים דקים שחיבלו
וחדרו לכל חלקה שבנשמתי. זו היהדות? זה כל מה שמעסיק רב יהודי בישראל- כשרות נוחיות
הדר וכבוד?&#160;&#160;</p>      
<p dir="RTL">אני בעלינו לשבח, לקראת סיום התפילה, ועיניי
נפלו על יהודי ישיש שמזה כשבוע בא למניין הראשון ומתפלל איתנו.&#160;הוא אחד
השליחים מהארץ כנראה שבא לאסוף כסף לישיבתו, דבר שבשיגרה בנוף שלנו.&#160;</p>      
<p dir="RTL">רגיל אני בכל יום להזדרז ולצאת מהר
מביהכ"ס בשביל להשיג את האוטובוס לעבודה של שעה שבע... באותו יום ומשום מה לא
היה לי איכפת, ופניתי ללא שום הגיון אל הרב הישיש שעדיין היה עם התפילין והסידור
בידו. "אתה יכול לתת לי כבוד הרב כמה דקות מזמנך?" ענה לי בחיוב וקם
ממקומו&#160;לאולם הכניסה בחוץ.&#160;&#160;</p>      
<p dir="RTL">במילים האלה פניתי אליו, לא אשכח... "אין
זה קשור בך כבוד הרב, אך אני רוצה להוריד משהו מעלי ואני מבקש לשתפך בזאת. זה
עניין יהודי."&#160;</p>      
<p dir="RTL">והמשכתי: "אינני יודע אם שמעת שרב יהודי
מקובל הגיע בימים האלה לפנמה, והתארח בווילה מפוארת של משפחה עשירה שהעמידה לרשותו
קומה שלמה, וסיפקה לו את כל הנוחיות והכבוד המגיע לו. אולם, אתמול קרה מאורע שבעיני
היה קשה,&#160;וקשור בהכרח ברב המקובל ובמשפחה שאירחה אותו". כאן סיפרתי לו
על קבלת הפנים של הגבירה בעלת הבית&#160;לאישתי ולאחותי, וסיכמתי בזאת: "אני
עובד כל הזמן בביתי על חיזוק היהדות והנהגתה במשפחתי, ואתמול הרבה מאוד מהשקעתי
ירדה לטמיון... איבדתי פשוט הרבה נקודות, הרבה כסף. זעמתי כי לא היתה בפי תשובה:
האם זוהי היהדות? האם לא היה נאה מרב כזה לבדוק אצל מי הוא מתארח? הוא שגריר כבוד
הרב ושגריר צריך לבדוק את בטיחות המלון שלו...".&#160;</p>      
<p dir="RTL">הרב&#160;הישיש&#160;עמד על ידי והקשיב ללא שום
תגובה. המשכתי: "תאר לך כבוד הרב סיטואציה אחרת. תאר לך את הסיטואציה בה הרב
המקובל היה מתארח אצל משפחה אחרת, משפחה יהודיה וכשרה&#160;שהאמצעים שלה דלים- לא
כמשפחה ההיא, אך ביכולתה לספק לרב המקובל אוכל כשר ומקום לישון, וישנן הרבה משפחות
כאלה בנמצא...&#160;</p>      
<p dir="RTL">תאר לך את הסיטואציה שאליה נקלעו אישתי ואחותי –
איך היתה מתרחשת במשפחה&#160;השנייה ודלת האמצעים: שתי הנשים מגיעות אל&#160;פתח הדלת,
מזיעות...&#160;ובעלת הבית&#160;מקבלת את פניהם בפתח. ואף היא ללא ספק יכלה להסב
את תשומת ליבם לשעת הגעתן הלא נכונה, כי כבוד הרב יושן, אוכל או לומד תורה... אולם
אני מתאר לעצמי "תמונה יהודית חלופית" בה תנהל בעלת הבית המארחת את המצב
אחרת:&#160;היא תציע להן למשל כוס מים קרים או כוס&#160;קפה- אם כבר והיגעתן... אולי
היא תנסה לפנים משורת הדין – לראות אם אפשר בכל זאת לסדר להן שתי דקות...
"אולי בכל זאת יקבל אותכן?", "אולי נשתה מחר ביחד עוד כוס קפה וסוף
סוף תוכלו לראות את הרב באותה ההזדמנות?", משהו טוב ללא כל ספק ייצא מהביקור
הזה, הן יחזרו לבטח עם הרגשה אחרת, הרגשה יהודית, גם ללא הברכה... כך קבעתי בשיחתי
עם הרב היישיש, ושאלתי: ובמה עסקינן כבוד הרב- בשתי נשים יהודיות שהלכו אל רב
יהודי לקבל ברכה, לא כסף ולא עצה.&#160;</p>      
<p dir="RTL">דיברתי בהתרגשות יתר וכך סיימתי: "אני
חושב שהרב המקובל האורח אשם במה שקרה ובגללו ירדה לי השקעה יקרת ערך לטמיון... בעיני
הוא ושכמותו אשמים במפלס העלוב אליו הדרדרה יהדותינו. אנא, אם אתה מכיר במי מדובר
ספר לו את כל מה שאמרתי, זו שליחות יהודית חשובה לאין ערוך וזה הכל כבוד
הרב,&#160;אני&#160;מרגיש עכשיו יותר קל...&#160;תודה על זמנך וסליחה שהפרעתי
לך".&#160;&#160;</p>      
<p dir="RTL">לזכות הרב בן-שיחי ייאמר: הוא הקשיב&#160;ונתן
לי לדבר ברצף עד הסוף, לא הפסיק אותי בשום הערה.&#160;&#160;</p>      
<p dir="RTL">לאחר שסיימתי ענה לי: זה אני הרב שאתה מדבר
עליו.&#160;&#160;</p>      
<p dir="RTL">בשורה האחרונה לעיל הזכרתי את נקודת הזכות שזקפתי
לזכות הרב המקובל (הרב אברג'ל) שהקשיב לי ברצף עד הסוף.&#160;להקשיב זו מידה
יהודית יפה.&#160;</p>      
<p dir="RTL">עברו חודשים מספר, ועיניי קלטו מרחוק את אותו
הרב בבית הכנסת... התעניינתי אצל יודעי דבר מה הוא עושה שוב בפנמה? ענו לי שגביר מקומי
בעל ווילה רחבה ומפוארת פתח עסק חדש, והרב הישיש והמקובל מהארץ בא לברך לו את
העסק.&#160;</p>      
<p dir="RTL">עד כאן המאמר שכתבתי לפני כעשר שנים, והינה
הגיע תורן של שתי השאלות ההלכתיות והיחודיות שעולות מהמאמר:</p>      
<p class="MsoListParagraphCxSpFirst" dir="RTL">1.&#160;&#160; מהי משמעות כשרות הבית אשר רב
בישראל מבקש להתארח בו, האם המדובר רק בכשרות המזון וכלי הבית או
שישנן עוד כשרויות שהבית אמור להיות כפוף להן.&#160;</p>       
<p class="MsoListParagraphCxSpMiddle" dir="RTL">2.&#160;&#160; האם יהודי מהמניין אחראי רק
על עבירות אותן ביצע ישירות ובעליל, או שמא אחראי גם על עבירות שלא נעשו על-ידו
אך נגרמו מעצם נוכחותו/ התנהגותו.</p>      
<p dir="RTL">
למעשה אלה הן שתי השאלות
הבסיסיות העולות מהמאמר אותן אני משאיר לכם כחומר למחשבה. עם זאת, ומלבדן נותרה
עוד שאלה עקרונית ואף מוסרית שנולדה בעצם לאחר כתיבת המאמר ואף לאחר פרסומו, זאת
כאשר הבחנתי ביום ראשון השבוע בשמו של הרב אברג'ל מתנוסס בכותרות אמצעי התקשורת,
ונזכרתי במאמרי מלפני עשר שנים שגם שמו של הרב אברג'ל התנוסס מעליו. ביקשתי לפרסם
את המאמר בפורום  
<a href="http://www.bhol.co.il/forums/forum.asp?forum_id=1364">"עצור כאן חושבים"</a> 
שאני חבר בו בשביל להעלות
את שתי השאלות העולות ממנו ולדון בהן לעומק עם יתר החברים, וכן כשמו של הפורום כן
החברים שלו- הוגי דעות ואנשים חושבים שחלקם הנכבד שייך לפלג הדתי והחרדי. הפורום
עצמו מנוהל ע"י האתר החרדי  
<a href="http://www.bhol.co.il/">"בחדרי חרדים"</a>.</p>      
<p dir="RTL">
וכאן נתקלתי בבעיה בלתי-צפויה:
מנהלי הפורום החליטו לחסום את דרכו של המאמר לבאי הפורום והמאמר נעלם מדפיו. ביקשתי
לעמוד על הסיבה ונעניתי בפילפול אופייני כי תוכן המאמר אישי ואינו מתאים לקו
הפורום.</p>       
<p dir="RTL">
על איזה אישי ופרטי האדון
מדבר... והרי, עיניכם רואות, המדובר במאמר יחודי ויהודי העוסק בשאלות "דת"
עמוקות שבין יהדות והלכה מכאן למחקר ופילוסופיה מכאן; מה פשר הפילפול איפוא?</p>       
<p dir="RTL">
ידעתי בתוך ליבי את פשר
הפילפול ואת הסיבה האמיתית לחסימת המאמר, והשבתי לו באופן הברור ביותר:</p>       
<p dir="RTL">"מיימוני יקר (שם אחד
המנהלים של הפורום), ההחלטה על מחיקת האשכול היתה מפאת שירבוב שמו של הרב אברג'ל
בתוכן בלתי מחמיא בעליל. האשכול עסק במספר שאלות יהודיות עמוקות ביותר שמעניינות
כל יהודי- פילוסוף, איש מחקר, או סתם יהודי שחושב על יהדותו. שתי נשים יהודיות
שפניהם הולבנו, בלשון רש"י "נרצחו", בבית יוקרתי שהרב אברג'ל התארח
בו, והעדיף אותו מפאת הנוחיות והיוקרה על-פני בתים כשרים אחרים. השאלה הפילוסופית
שהאשכול מתחבט בה היא: מהי משמעות כשרותו של בית שרב בישראל מבקש להתארח בו, האם
המדובר רק בכשרות האוכל והכלים של בית כזה או שישנן עוד כשרויות שהבית אמור להיות
כפוף להן.&#160;&#160;</p>       
<p dir="RTL">המאמר הכיל עוד סוגיה פילוסופית/
יהודית/ הלכתית: האם יהודי אחראי רק על עבירות אותן ביצע ישירות, או שמא אחראי גם
על עבירה שלא נעשתה על ידו אך נגרמה מעצם נוכחותו/ התנהגותו. אני שב ומדגיש כי שתי
נשים יהודיות כשרות הולבנו פניהם באופן קשה ביותר רק כי ביקשו לקבל ברכה מהרב-
ע"י הגבירה בביתה היוקרתי והמפנק בו אירחה את הרב. האישה הראשונה היא אחותי
ולשמחתי יהודיה חמה היא ומחוסנת, אולם היהודיה השניה היתה אישתי שהיתה בשיאו של
תהליך חזרה בתשובה... המהלומה שנחתה עליה היתה קשה מנשוא ויד הרב היתה בה במישרין
ו/או בעקיפין. החלטתי להביא בחלק הראשון של המאמר את הרקע האישי לסיפורי/סיפורה עם
היהדות בשביל להסביר את מהות המהלומה שנחתה על נפש יהודיה טריה ללא שום חיסון שרק
יצאה מהתנור; שעל כולנו מוטלת החובה לחבק.&#160;</p>       
<p dir="RTL">מיימוני יקר, אחת הטעויות היותר
חמורות שהיהדות עשתה לאורך הדורות היתה לטאטא את הכביסה המלוכלכת
"שלנו", של היהדות, מתחת לשולחן, וזה לא מה שהתורה לימדה אותנו. התורה
דווקא צבעה את חטאי מנהיגינו הדגולים ביותר באופן זוהר- כך שכולנו נכיר אותם ונזהר
בהם. היא יכלה לטאטא את הפשע שבני יעקב עשו באחיהם. היא יכלה לטאטא את מעשה יהודה
ומקלו, את מעשה ראובן, את חטאו של דוד מלכינו, ואפילו למשה ואהרון לא עשתה הנחה...
לא כן אנחנו מתנהגים, אנחנו עסוקים בלהעביר מטאטא דווקא על המעשים הטעונים בירור
של גדולי תורתינו ואנו משוכנעים כי מצווה אנו עושים! שמא תורתם לא תתקדש ברבים
חלילה... אך ההפך אנו משיגים: אנו מחללים את שמו ברבים ומותירים לספק להשתולל
בנפשות. דוגמה יפה על זאת היא ההחלטה למחוק ביד בטוחה את האשכול וכותרתו:
"הרב יורם אברג'ל מתוך תמונה אישית של חזרה ליהדות".&#160;</p>       
<p dir="RTL">תשובת מיימוני לא איחרה לבוא, והפציר
בי הפעם לכתוב בצורה קצרה ועניינית, ואף אישר את העילה האמיתית: "סיפור על
הרב אברג'ל, בין לטובה ובין לרעה, אינו נוגע לפורום שלנו".</p>      
<p dir="RTL"></p>      
<p dir="RTL">וגם תשובתי לא איחרה לבוא, ואתם תוכלו לראות בה את נוסח הסוגיה העקרונית
והמוסרית שביקשתי לצרפה כנספח לשתי השאלות הישירות העולות מהמאמר, ולהשאיר לכם
הרבה הרבה חומר יהודי למחשבה.&#160;</p>       
<p dir="RTL">"אין לי ספק כי לא הקיצור
והענייניות בראש מעייניך ולא הם שמדאיגים אותך כי אם כבודו ותורתו של רב בישראל
הוא הרב יורם אברג'ל מנתיבות, והשאלה העקרונית והמוסרית היא: מה הנכון- לטאטא את
הספקות או לברור אותם? מהי החלופה- להותיר את הספק להשתולל בנפשות? היכן בדיוק
נמצא קידוש שם השם והיכן חלילה חילולו נמצא- בבהירות או בספק? באיזה אזור שמו
נמצא?&#160;</p>       
<p dir="RTL">אינני בטוח אם תוכל לענות על
השאלות כבדות המשקל הללו כי תפיסתך ליהדות ולתורה הודפת את השאלות הללו מעיקרן,
אינך יודע היכן הספק ומה השאלה... כי הרי התורה קדושה היא ונושאי כליה, רבותינו,
קדושים הם, אזי מה השאלה ומהו הספק?&#160;</p>       
<p dir="RTL">הספק, ידידי היהודי, מספרים לי
עליו ידידיי היהודים, החילוניים אך היהודים שגם בשורותם יש ליושר קיום, וגם לכנות
ולמוסר ולמהימנות ולצניעות... לשום אדם אין בעלות בלעדית על התכונות האלו- הגם ואינם
מצויות בשפע בימינו.&#160;</p>       
<p dir="RTL">ובכן ידידיי היהודים אמרו לי כי
רב מכובד וראשי בישראל מעל לכאורה בכספי הצדקה והכניס לכיסו כספי שלמונים, הלאמין
להם או לא? הם פתחו לפני פתח ענק לספק- האם לסגור את הפתח ולהתעלם ממנו או לפתוח
אותו לרחבה ולהבהיר אותו? היכן נמצא קידוש השם מיימוני יקר? באיזה פתח בפתוח או
בנעול? האם לעצור ולחשוב על השאלות הללו או לפסוח עליהן בדרך המלך? האם השאלות
האלו הן מעניין הפורום שבניהולך או מחוצה לו?&#160;</p>       
<p dir="RTL">אתמול, ראיתי בחדשות, כי רבנים
ושסיסניכים באו לבקר את הרב אברג'ל ולחזק את ידיו- דבר המשקף תכונה נעלה ואנושית
של ערבות הדדית, אך מאידך יהודים אחרים אמרו כי הרב אברג'ל השתמש בשרותו של עבריין
לאיים על רב אחר בנתיבות, והשאלה היא לא אם להאמין להם או לדחות את דברם- על כל
הראיות ששופט בישראל קיבל את הבסיס שעומדות עליו, השאלה היא אחרת לגמרי: מדוע
הרבנים הנכבדים באו עם מצלמה ביד? והרי המצלמה אומרת דבר מוגדר אחד: יש להם בסיס
להניח כי עלילה העלילו על כבוד הרב- ואם כן מדוע לא יציגו ברבים את הוכחותם? מדוע
לא יפתחו דיון ציבורי על הראיות שבידם? מדוע לא יעשו מצוות ביעור ספק מאלפי יהודים
שהספק בוער בליבם?&#160;</p>       
<p dir="RTL">הרב עובדיה זצ"ל זיכה בזמנו
את דרעי ברבים מבלי שתמך את דבריו בראיה אחת, והשאלה היא לא אם הוא צדק והשופט
טעה, אלא השאלה היא לגמרי אחרת: מדוע אמר את דבריו אל תוך המיקרופון הציבורי מבלי
להציג דיון מסודר בראיות שבידו? מדוע השאיר אלפי יהודים עם ספק שבוער בליבם? מדוע
לא קיים מצוות "ביעור ספק" כהילכתה וכיאה לה? השאלה המאוד חשובה והעניינית
היא: האם מר"ן נותן את הדין עכשיו על מעידה טכנית זו?&#160;</p>       
<p dir="RTL">מיימוני היקר, ספק רציני אם
ברצונך לדון בכל השאלות הללו, ועל-כן אשאיר את הדיון בשאלות הטכניות הללו למתדיינים
שהיהדות גם הספק בוערים בליבם, ורואים בסוגיות הטכניות כשאלות 
"דת" עמוקות שבין יהדות והלכה מכאן, ומחקר
ופילוסופיה מכאן".</p>       
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>ובורא רע</title>
 <meta name='author' content='חגי הופר' />
 <meta name='receiver' content='' />
 <meta name='jmQovc' content='tnk1/messages/prqim_t1045_3.html' />
 <meta name='tvnit' content='' />
</head>
<body lang='he' class='mamr'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t1045.htm'>ישעיהו מה</a>&gt;</div>
</div>
<!--NiwutElyon1-->
<h1 id='h1'>ובורא רע</h1>
<div id='idfields'>
<p>מאת: חגי הופר</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 14:32:40&nbsp;&nbsp;01.05.2011, כתוספת/תגובה ל: <a href='../prqim/t1045.htm'>ישעיהו מה</a></p>
<div id='tokn'>
עם ובלי קשר לצונמי ביפן – דיון במשמעות התיאולגית של הנאמר על אלוהים – "בורא רע":<p><br />נאמר:<br />ישעיהו מה7: "יוצר אור ובורא חשך עשה שלום ובורא רע אני ה' עשה כל אלה"<p>ונאמר גם:<br />בראשית א31: "וירא אלהים את כל אשר עשה והנה טוב מאד ויהי ערב ויהי בקר יום הששי" <p>נשאלת השאלה: איך ברא רע אם הכל טוב מאוד?<p>זה נוגע גם לשאלה אם טוב לאדם שבא לעולם או לא, שדנתי בה במאמר:<br /><a href='../../tnk1/messages/prqim_t3104_1.html'>http://www.tora.us.fm/tnk1/messages/prqim_t3104_1.html</a><br />שהרי אם העולם טוב אז טוב להיות בו.<p>וכן למאמר על המדרש האומר "והנה טוב מאוד" – זה יצר הרע:<br /><a href='../../tnk1/messages/prqim_t0101_16.html'>http://tora.us.fm/tnk1/messages/prqim_t0101_16.html</a><br />שמנסה לענות על השאלה, אך היא נשארת בעינה.<p><br />אם כך, אולי נאמר שגם הרע הוא טוב? ואולי אף בדרך חסידית – שיש למצוא את הטוב שברע?<br />אך הרי נאמר –<br />ישעיהו ה20: "הוי האמרים לרע טוב ולטוב רע שמים חשך לאור ואור לחשך שמים מר למתוק ומתוק למר"<p>ועל-כן אולי לא ננסה לתרץ כלל, שהרי נאמר – <br />קהלת ח17: "וראיתי את כל מעשה האלהים כי לא יוכל האדם למצוא את המעשה אשר נעשה תחת השמש בשל אשר יעמל האדם לבקש ולא ימצא וגם אם יאמר החכם לדעת לא יוכל למצא"<p>וראה על זה:<br /><a href='../../tnk1/messages/prqim_t3108_4.html'>http://tora.us.fm/tnk1/messages/prqim_t3108_4.html</a><p><br />או שבכל זאת נאמר, כי הרע והטוב באים ביחס לאדם – לפחות מאז אכל מעץ הדעת טוב ורע – אבל לא ביחס לאלהים, שביחס אליו 'הכל טוב' (כביטוי הסלנג הידוע). <br />וכן נמצא –<br />איוב ב10: "ויאמר אליה כדבר אחת הנבלות תדברי גם את הטוב נקבל מאת האלהים ואת הרע לא נקבל בכל זאת לא חטא איוב בשפתיו"<br />משמע – שבתמונה הכוללת כל מה שבא מאת האל הוא טוב.<br />ואף כי – זו גישתו הראשונה של איוב ואחר-כך יש לו טרוניות לרוב.<br />וכן שמעתי סברה האומרת, כי הרע בא מהאדם ולא מאלוהים, אך הרי אלוהים ברא את האדם על כל מה שבו.<p><br />או שנוכל לפרש פשוט – "טוב מאוד", במובן הפרקטי, תקינות המתקנים, השמש הזורחת במקומה והירח הלבן והמקסים, כמו שנאמר –<br />תהלים קד24: "מה רבו מעשיך ה' כלם בחכמה עשית מלאה הארץ קנינך"<p>ועוד יותר מזה נוכל לומר, כי אם יש שכר ועונש אז הרע מגיע לרשעים. אלא שאנו רואים שלא כך העולם מנהל – וגם על כך יש פסוקים רבים וכתבים תיאולוגיים רבים. ובכל אופן אם הרע מגיע לרשעים הנה שוב בתמונה הכוללת הוא טוב ומועיל.<br />וכעין זה מופיע בפרשת –<br /> דברים יא13: "והיה אם שמע תשמעו..."<p><br />ועוד קשורה לפה השאלה – האם אלוהים ניחם, שדנתי בה במאמר –<br /><a href='../../tnk1/messages/prqim_t0106_5.html'>http://tora.us.fm/tnk1/messages/prqim_t0106_5.html</a><br />ועיין בתשובה שם, שהרי לא לגמרי נחם הוא. ובכל אופן ודאי אי-אפשר לומר על העולם ההוא, כי הוא "טוב מאוד".<p>בכל אופן, השאלה כיצד קיים הרע בעולם של אלהים היא קלסית וראוי אולי לציין בהקשר זה את "הפואמה על אסון ליסבון" מאת וולטר, שנכתבה לאחר רעידת האדמה בליסבון ב-1755 ושאלה את אותה שאלה. וראה:<br /><a href='http://he.wikipedia.org/wiki/%D7%A8%D7%A2%D7%99%D7%93%D7%AA_%D7%94%D7%90%D7%93%D7%9E%D7%94_%D7%91%D7%9C%D7%99%D7%A1%D7%91%D7%95%D7%9F_'>http://he.wikipedia.org/wiki/%D7%A8%D7%A2%D7%99%D7%93%D7%AA_%D7%94%D7%90%D7%93%D7%9E%D7%94_%D7%91%D7%9C%D7%99%D7%A1%D7%91%D7%95%D7%9F_</a>(1755)<p>היו אף שהפרידו כתוצאה מכך את הכוחות האלוהיים לשניים – טובים ורעים, כמו דת זרתוסטרה הפרסית. ראה:<br /><a href='http://he.wikipedia.org/wiki/%D7%96%D7%A8%D7%AA%D7%95%D7%A1%D7%98%D7%A8%D7%94'>http://he.wikipedia.org/wiki/%D7%96%D7%A8%D7%AA%D7%95%D7%A1%D7%98%D7%A8%D7%94</a><br />
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

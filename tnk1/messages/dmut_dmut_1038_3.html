<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>חזון אליהו</title>
 <meta name='author' content='דוד אקסלרוד' />
 <meta name='receiver' content='' />
 <meta name='jmQovc' content='tnk1/messages/dmut_dmut_1038_3.html' />
 <meta name='tvnit' content='' />
</head>
<body lang='he' class='tguva'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../dmut/dmut/1038.html'>נושא</a>&gt;</div>
</div>
<!--NiwutElyon1-->
<h1 id='h1'>חזון אליהו</h1>
<div id='idfields'>
<p>מאת: דוד אקסלרוד</p>
<p>אל: </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 13:04:45&nbsp;&nbsp;16.03.2009, כתוספת/תגובה ל: <a href='../dmut/dmut/1038.html'>נושא</a></p>
<div id='tokn'>
<P>מלכים א יט 2-3: "וַתִּשְׁלַח אִיזֶבֶל מַלְאָךְ אֶל אֵלִיָּהוּ לֵאמֹר כֹּה יַעֲשׂוּן אֱלֹהִים וְכֹה יוֹסִפוּן כִּי כָעֵת מָחָר אָשִׂים אֶת נַפְשְׁךָ כְּנֶפֶשׁ אַחַד מֵהֶם: וַיַּרְא וַיָּקָם וַיֵּלֶךְ אֶל נַפְשׁוֹ וַיָּבֹא בְּאֵר שֶׁבַע אֲשֶׁר לִיהוּדָה וַיַּנַּח אֶת נַעֲרוֹ שָׁם:"</P>  
<P>הנחה ראשונה: אליהו לא ברח מפני האיום. הלא תמיד ראינו אותו מתגרה בבעלי זרוע!</P> 
<P>פסוק 4: "וְהוּא הָלַךְ בַּמִּדְבָּר דֶּרֶךְ יוֹם וַיָּבֹא וַיֵּשֶׁב תַּחַת רֹתֶם אֶחָד וַיִּשְׁאַל אֶת נַפְשׁוֹ לָמוּת וַיֹּאמֶר רַב עַתָּה ה' קַח נַפְשִׁי כִּי לֹא טוֹב אָנֹכִי מֵאֲבֹתָי:"</P>  
<P>הנחה שנייה: "כי לא טוב אנוכי מאבותי" היא הסיבה לבריחה. כלומר, מעין ייאוש: אחרי כל מה שעשיתי, הייתי מצפה שלא יהיה מי שיחזיק באל אחר. אבל אבותי לא הצליחו, ואני לא טוב מהם.</P> 
<P>פסוקים 5-8: "וַיִּשְׁכַּב וַיִּישַׁן תַּחַת רֹתֶם אֶחָד וְהִנֵּה זֶה מַלְאָךְ נֹגֵעַ בּוֹ וַיֹּאמֶר לוֹ קוּם אֱכוֹל: וַיַּבֵּט וְהִנֵּה מְרַאֲשֹׁתָיו עֻגַת רְצָפִים וְצַפַּחַת מָיִם וַיֹּאכַל וַיֵּשְׁתְּ וַיָּשָׁב וַיִּשְׁכָּב: וַיָּשָׁב מַלְאַךְ ה' שֵׁנִית וַיִּגַּע בּוֹ וַיֹּאמֶר קוּם אֱכֹל כִּי רַב מִמְּךָ הַדָּרֶךְ: וַיָּקָם וַיֹּאכַל וַיִּשְׁתֶּה וַיֵּלֶךְ בְּכֹחַ הָאֲכִילָה הַהִיא אַרְבָּעִים יוֹם וְאַרְבָּעִים לַיְלָה עַד הַר הָאֱלֹקים חֹרֵב:"</P> 
<P>הנחה שלישית: אליהו לא הלך בפועל להר חורב. כל המתואר הוא חלום נבואי שהוא ראה כאשר נרדם תחת הרותם. מסע רגלי בת ארבעים יממות לא היה בפועל אלא חלק מהמסר הנבואי, לומר - מלאכת הנביא, על אף עזרה נסית, היא מסע ארוך אשר תחילתו עוד בחורב. כי אם נניח שאליהו התקדם סך הכול 50 קילומטר ביממה, כלומר 24\50=2.08 קילומטר בשעה, הליכה נינוחה ושלווה ביותר, בכל זאת הוא התרחק מבאר שבע 2000 קילומטר - מרחק אשר מעבר להר חורב לפי כל הדעות האפשריות. ואם נניח שאליהו הלך 4 קילומטר בשעה, שזו מהירות ממוצעת לאדם סביר - אליהו יגיע לדרום אפריקה אם הר חורב דרומה, או להודו מזרחה.</P> 
<P>פסוקים 9-10: "וַיָּבֹא שָׁם אֶל הַמְּעָרָה וַיָּלֶן שָׁם וְהִנֵּה דְבַר ה' אֵלָיו וַיֹּאמֶר לוֹ מַה לְּךָ פֹה אֵלִיָּהוּ: וַיֹּאמֶר קַנֹּא קִנֵּאתִי לַה' אֱלֹקי צְבָאוֹת כִּי עָזְבוּ בְרִיתְךָ בְּנֵי יִשְׂרָאֵל אֶת מִזְבְּחֹתֶיךָ הָרָסוּ וְאֶת נְבִיאֶיךָ הָרְגוּ בֶחָרֶב וָאִוָּתֵר אֲנִי לְבַדִּי וַיְבַקְשׁוּ אֶת נַפְשִׁי לְקַחְתָּהּ:"</P> 
<P>משמעות דבריו - כל מה שלא עשיתי לא עוזר. איני יודע מה עוד אפשר לעשות.</P> 
<P>פסוקים 11-12: "וַיֹּאמֶר צֵא וְעָמַדְתָּ בָהָר לִפְנֵי ה' וְהִנֵּה ה' עֹבֵר וְרוּחַ גְּדוֹלָה וְחָזָק מְפָרֵק הָרִים וּמְשַׁבֵּר סְלָעִים לִפְנֵי ה' לֹא בָרוּחַ ה' וְאַחַר הָרוּחַ רַעַשׁ לֹא בָרַעַשׁ ה': וְאַחַר הָרַעַשׁ אֵשׁ לֹא בָאֵשׁ ה' וְאַחַר הָאֵשׁ קוֹל דְּמָמָה דַקָּה:"</P> 
<P>מסר זה בא לומר: בדרך אל מלכות ה' שלבים רבים, ולאו דווקא רואים תוצאות אחר שלב או שלב.</P> 
<P>פסוקים 13-14: "וַיְהִי כִּשְׁמֹעַ אֵלִיָּהוּ וַיָּלֶט פָּנָיו בְּאַדַּרְתּוֹ וַיֵּצֵא וַיַּעֲמֹד פֶּתַח הַמְּעָרָה וְהִנֵּה אֵלָיו קוֹל וַיֹּאמֶר מַה לְּךָ פֹה אֵלִיָּהוּ: וַיֹּאמֶר קַנֹּא קִנֵּאתִי לַה' אֱלֹקי צְבָאוֹת כִּי עָזְבוּ בְרִיתְךָ בְּנֵי יִשְׂרָאֵל אֶת מִזְבְּחֹתֶיךָ הָרָסוּ וְאֶת נְבִיאֶיךָ הָרְגוּ בֶחָרֶב וָאִוָּתֵר אֲנִי לְבַדִּי וַיְבַקְשׁוּ אֶת נַפְשִׁי לְקַחְתָּהּ:"</P> 
<P>אליהו לא מבין, או מבקש פירוט, או טוען שתוצאות כלשהן צריכות להיות בכל זאת.</P> 
<P>פסוקים 15-16: "וַיֹּאמֶר ה' אֵלָיו לֵךְ שׁוּב לְדַרְכְּךָ מִדְבַּרָה דַמָּשֶׂק וּבָאתָ וּמָשַׁחְתָּ אֶת חֲזָאֵל לְמֶלֶךְ עַל אֲרָם: וְאֵת יֵהוּא בֶן נִמְשִׁי תִּמְשַׁח לְמֶלֶךְ עַל יִשְׂרָאֵל וְאֶת אֱלִישָׁע בֶּן שָׁפָט מֵאָבֵל מְחוֹלָה תִּמְשַׁח לְנָבִיא תַּחְתֶּיךָ:"</P> 
<P>ה' מפרט חלק מהשלבים, ברור לאליהו כי שלבים אלה הם דוגמה והסבר, ואינם דווקא, כי סדר הדברים היה הפוך - אלישע ראשון, יהוא שני וחזאל אחרון.</P> 
<P>פסוק 17: "וְהָיָה הַנִּמְלָט מֵחֶרֶב חֲזָאֵל יָמִית יֵהוּא וְהַנִּמְלָט מֵחֶרֶב יֵהוּא יָמִית אֱלִישָׁע:"</P> 
<P>אלישע לא פעל בחרב, הביטוי "והנמלט מחרב" צריך להבין - "אשר לא ישתכנע מתוצאות פעולתו", וכן לגבי שלושתם.</P> 
<P>פסוק 18: "ְהִשְׁאַרְתִּי בְיִשְׂרָאֵל שִׁבְעַת אֲלָפִים כָּל הַבִּרְכַּיִם אֲשֶׁר לֹא כָרְעוּ לַבַּעַל וְכָל הַפֶּה אֲשֶׁר לֹא נָשַׁק לוֹ" אחר כל השלבים, רק מעטים יחזרו בתשובה וישרדו - והדבר תואם לנאמר בנבואות אחרות.</P> 
<P>פסוק 19: "וַיֵּלֶךְ מִשָּׁם (סוף חלום הנבואה) וַיִּמְצָא אֶת אֱלִישָׁע בֶּן שָׁפָט וְהוּא חֹרֵשׁ שְׁנֵים עָשָׂר צְמָדִים לְפָנָיו וְהוּא בִּשְׁנֵים הֶעָשָׂר וַיַּעֲבֹר אֵלִיָּהוּ אֵלָיו וַיַּשְׁלֵךְ אַדַּרְתּוֹ אֵלָיו: "
<p></P> 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

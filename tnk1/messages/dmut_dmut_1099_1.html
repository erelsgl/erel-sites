<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
<meta http-equiv='Content-Type' content='text/html; charset=windows-1255' />
<meta http-equiv='Content-Script-Type' content='text/javascript' />
<meta http-equiv='revisit-after' content='15 days' />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>תגובה לדרשו ה' בהימצאו?.....</title>
<meta name='author' content='אראל סגל' />
<meta name='receiver' content='כפית של נח"ת אב התשנ"ח' />
<meta name='jmQovc' content='tnk1/messages/dmut_dmut_1099_1' />
<meta name='tvnit' content='' />
</head><body class='tguva'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'>
<a href='../index.html'>ראשי</a>&gt;<a href='../dmut/dmut/1099.html'>ישעיה</a>&gt;</div>
</div>
<!--NiwutElyon1-->
<h1 id='h1'>תגובה לדרשו ה' בהימצאו?.....</h1>
<div style='display:none'>
<p>מאת: אראל סגל
<p>אל: כפית של נח"ת אב התשנ"ח
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>תגובה ל: <a href='../dmut/dmut/1099.html'>ישעיה</a> שנכתבה ב21:08:52&nbsp;&nbsp;08.11.2004
<hr />
<div id='tokn'>
בכפית הקודמת כתבו יוני וצמח מאמר שבו ניסו להסביר, איך זה שישעיהו הנביא אומר (ישעיהו נ"ה) "דרשו ה' בהמצאו, קראוהו בהיותו קרוב"!? הרי ה' ית' תמיד נמצא ותמיד קרוב! בסוף המאמר הם בקשו לשמוע רעיונות נוספים, אז הנה רעיון נוסף. לדעתי אפשר להבין את הפסוק לפי הפסוקים שכתובים לפניו (בתחילת פרק נ"ה):<br />הוי, כל צמא – לכו למים!<br />ואשר אין לו כסף – לכו שברו ואכולו!<br />ולכו שברו ואכלו בלא כסף ובלא מחיר יין וחלב! <br />למה תשקלו כסף בלא-לחם, ויגיעכם בלא לשבעה!? <br />שמעו שמוע אלי, ואכלו טוב, ותתענג בדשן נפשכם!…<br />נסו 'להקשיב' לפסוקים האלה: מה הם מזכירים לכם? לי הם מזכירים קול של מוכר בשוק, שמכריז על הסחורה שלו ואומר: "בואו לכאן! יין במבצע! חלב בחצי חינם!… בואו לכאן ותהיו שבעים!…". כמובן, ה"סחורה" של הנביא ישעיהו שונה לגמרי, כמו שהוא אומר בהמשך:<br />	ואכרתה לכם ברית עולם, חסדי דוד הנאמנים…<br />אבל הסגנון דומה לסגנון של רוכל בשוק. <br />פעם הייתי עובר כל יום ברחוב אחד בחיפה, שהיו בו הרבה מוכרי-לחמניות. בכל פעם שהייתי עובר שם הייתי שומע אותם צועקים: "עשר לחמניות בשקל! עשר בשקל! רק היום! רק היום!...". כל יום הם היו צועקים אותו דבר... מהם למדתי, שכשהם אומרים "רק היום" הם לא מתכוונים להגיד, שאתמול לא היה ומחר לא יהיה; הם מתכוונים להגיד שהיום יש. היום יש עשר לחמניות בשקל, אז תקנו היום – אל תחכו למחר. זהו הסגנון של הרוכלים בשוק. <br />לדעתי זהו גם הסגנון של הנביא ישעיהו: גם הנביא ישעיהו, כשהוא אומר: "דרשו ה' בהמצאו, קראוהו בהיותו קרוב", אינו מתכוון להגיד שה' לא נמצא אתמול או שהוא לא יימצא מחר; הוא מתכוון להגיד שהיום ה' נמצא. זה מה שחשוב. דרשו את ה' היום – כי היום הוא נמצא, אל תחכו למחר. "יעזוב רשע דרכו, ואיש אוון מחשבותיו, וישוב אל ה' וירחמהו, ואל א-להינו כי ירבה לסלוח" – "רק היום", אל תחכו למחר.<br />
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body></html>
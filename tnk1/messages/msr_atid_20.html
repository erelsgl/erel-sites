<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ישעיהו כג בימינו</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/msr_atid_20.html'/>
<meta name='author' content="זינדני יחזקאל" />
<meta name='receiver' content="" />
<meta name='jmQovc' content="tnk1/messages/msr_atid_20.html" />
<meta name='tvnit' content="" />
<link rel='canonical' href='https://tora.us.fm/tnk1/messages/msr_atid_20.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_msr_atid_20' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/atid.html'>העתיד</a>&gt;<a href='../../tnk1/msr/atid_hezizz.html'>צפונות העתיד על-פי התנ"ך</a>&gt;</div>

</div>
<!--NiwutElyon1-->
<h1 id='h1'>ישעיהו כג בימינו</h1>
<div id='idfields'>
<p>קוד: ישעיהו כג בימינו בתנ"ך</p>
<p>סוג: תוכן_מפורט</p>
<p>מאת: זינדני יחזקאל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>ישעיה כ"ג<p><br />א. מַשָּׂא, צֹר נבואת חורבן על ארה"ב הֵילִילוּ אֳנִיּוֹת תַּרְשִׁישׁ בכו ויללו כל הבאים באניות לארה"ב כִּי שֻׁדַּד מִבַּיִת מִבּוֹא כי נעשה שוד וחורבן בארה"ב, ולא יוכלו לבוא ולעגון מֵאֶרֶץ כִּתִּים, נִגְלָה לָמוֹ השמועה על החורבן והשבר הגדול, נודע להם בהיותם בארצות רחוקות. והזכיר כתים כדוגמא. </p><p>ב. דֹּמּוּ, יֹשְׁבֵי אִי דוממו קולכם יושבי ארה"ב. אתם, שקולכם וסמכותכם נשמע בכל העולם סֹחֵר צִידוֹן שנודע בעולם שמכם כאנשי עסקים גדולים עֹבֵר יָם, מִלְאוּךְ את שעוברי הים מלאו אותך בסחורה ובעושר.</p><p>ג. וּבְמַיִם רַבִּים זֶרַע שִׁחֹר מרוב עושר ותבואה רבה שהיה בך, כל הימים שבעולם היו מלאים באניות, עמוסים בסחורה שיצאה ממך. שחר - יאור קְצִיר יְאוֹר תְּבוּאָתָהּ וסחורה ושפע רב עשית בביתך וַתְּהִי, סְחַר גּוֹיִם ועם השפע הזה סחרת עם עמים רבים.<br />  <br />ד. בּוֹשִׁי צִידוֹן בושי והיכלמי ארה"ב כִּי אָמַר יָם, מָעוֹז הַיָּם לֵאמֹר את שהיית מדינת ים ומעוז ימי בושי והיכלמי לֹא חַלְתִּי וְלֹא יָלַדְתִּי, וְלֹא גִדַּלְתִּי בַּחוּרִים רוֹמַמְתִּי בְתוּלוֹת דומה אני לאישה עקרה שלא עברה חבלי לידה, ולא ילדה וגידלה בנים ובנות. רוצה לאמר: לאחר ההרג הרב, והחורבן הגדול שיפקוד אותה, והנותרים שייגלו לארצות ניכר. הרי היא תקונן על עצמה, ותשווה את מצבה לאישה עקרה שלא היה לה מעולם פרי בטן. </p><p>ה. כַּאֲשֶׁר שֵׁמַע, לְמִצְרָיִם כמו הפחד הגדול שנפל על עמים רבים, כששמעו על מכות מצרים, וטביעתם בים סוף יָחִילוּ, כְּשֵׁמַע צֹר כך עתה יפול פחד גדול על עמים רבים, כשתגיע אליהם שמועת החורבן של ארה"ב.</p><p>ו. עִבְרוּ, תַּרְשִׁישָׁה עיברו בארצכם ממקום למקום, אולי יהיה לכם מפלט במקום אחר. שהרי תרשיש אחד משמות ארה"ב הֵילִילוּ, יֹשְׁבֵי אִי בכו ויללו על גורלכם המר תושבי ארה"ב.</p><p>ז. הֲזֹאת לָכֶם, עַלִּיזָה האם החורבן הזה מוכר לכם? הנביא פונה לתושבי ארה"ב ושואל: האם חורבן דומה לזה מוכר לכם, אתם שחיים בארץ שמחה ועשירה מִימֵי קֶדֶם קַדְמָתָהּ יֹבִלוּהָ רַגְלֶיהָ, מֵרָחוֹק לָגוּר הלא אתם צאצאי צור הקדמונית, שנחרבה על ידי נבוכדראצר מלך בבל, ומאז שהגלה אתכם, נדדתם ברגליכם במדינות העמים עד הגיעכם לארצכם החדשה - ארה"ב, שהיא רחוקה מרחק רב מצור הקדמונית.</p><p>ח. מִי יָעַץ זֹאת, עַל צֹר הַמַּעֲטִירָה מי גזר חורבן זה על ארה"ב המעוטרת בכבוד רב? אֲשֶׁר סֹחֲרֶיהָ שָׂרִים אשר אנשי העסקים שלה זכו לכבוד של שרים בכל מקום בעולם כִּנְעָנֶיהָ נִכְבַּדֵּי אָרֶץ וסוחריה היו המכובדים שבארץ.</p><p>ט. יְהוָה צְבָאוֹת, יְעָצָהּ הלא מה' יצאה גזרה זאת לְחַלֵּל גְּאוֹן כָּל צְבִי להשפיל גאוותה ולהוריד תפארתה לְהָקֵל כָּל נִכְבַּדֵּי אָרֶץ להביא קלון ובזיון על ארה"ב, שאנשיה הם המכובדים שביושבי תבל.</p><p>י. עִבְרִי אַרְצֵךְ, כַּיְאֹר גלי מארצך והתפזרי בין העמים. כמו היאור שעובר לאורך כל מצרים ומתפזר בים בַּת תַּרְשִׁישׁ תושבי ארה"ב שהם מצאצאי תרשיש אֵין מֵזַח עוֹד אין לך היכן לעגון, כי הכל נחרב.</p><p>יא. יָדוֹ נָטָה עַל הַיָּם הלא תזכרי את אשר עשה ה' בים סוף, כאשר נטה ידו על הים ובקעו, עבור עמו ישראל הִרְגִּיז מַמְלָכוֹת מעשה זה הטיל פחדו על עמים רבים, כמו שנאמר בשירת הים "שמעו עמים ירגזון..." יְהוָה צִוָּה אֶל כְּנַעַן, לַשְׁמִד מָעֻזְנֶיהָ וכיצד צוה על עמו, להשמיד את יושבי ארץ כנען, ובהם עמים עזים וחזקים כסיחון ועוג.</p><p>יב. וַיֹּאמֶר, לֹא תוֹסִיפִי עוֹד לַעְלוֹז דעי לך, שגורל דומה צפוי גם לך. על כן, הנה אני משבית שמחה מארצך הַמְעֻשָּׁקָה בְּתוּלַת בַּת צִידוֹן ארה"ב השדודה מצאצאי צידון, שזאת לך פעם ראשונה שבא אויב בארצך כִּתִּים קוּמִי עֲבֹרִי גלי מארצך לארצות ניכר גַּם שָׁם, לֹא יָנוּחַ לָךְ גם שם לא אתן מנוחה לכף רגלך.</p><p>יג. הֵן אֶרֶץ כַּשְׂדִּים אתם תושבי ארה"ב, חושבים שאתם מחוסנים מפני מפלה. ראו מה קרה לארץ כשדים זֶה הָעָם לֹא הָיָה היה ואיננו אַשּׁוּר, יְסָדָהּ לְצִיִּים אשור השחית את ארץ כשדים עד היסוד, והפכה לארץ צייה, למדבר שממה הֵקִימוּ בַחוּנָיו ראו כיצד הקימו האשורים מגדלים מסביב לחומות כשדים, על מנת לעלות על חומותיה עוֹרְרוּ אַרְמְנוֹתֶיהָ השחיתו וערערו ארמונות כשדים שָׂמָהּ, לְמַפֵּלָה הפכוה למפולת אבנים. רוצה לאמר: שימו לב לסכנה הבאה עליכם מצד אשור, שהיא – רוסיה. שיש בה כח להרוס את ארצכם, כאשר עשתה בעבר הרחוק לארץ כשדים.</p><p>יד. הֵילִילוּ, אֳנִיּוֹת תַּרְשִׁישׁ על כן מסכם הנביא: יללו ובכו צי אניות ארה"ב, שהם סמל העוז והכוח שלה כִּי שֻׁדַּד, מָעֻזְּכֶן כי החריבו ושדדו את ארצכם החזקה, ואין לכם לאן לחזור.</p><p>טו. וְהָיָה, בַּיּוֹם הַהוּא באותו זמן באחרית הימים וְנִשְׁכַּחַת צֹר שִׁבְעִים שָׁנָה ולא אמר שתישאר בחורבנה שבעים שנה, כי הבטיח שיחזרו לארצם לאחר ארבעים שנה. אלא יהיו עסוקים בתוך ארצם בבניה עוד שלושים שנה, מבלי שיעוררו את תשומת לב העולם כִּימֵי מֶלֶךְ אֶחָד אמרו רבותינו: כימי חייו של דוד המלך. ומכיוון שצור הפרה את הברית שהיה בין דוד לחירום מלך צור, נפרע חטאה כעת בגלגולה החדש – כארה"ב מִקֵּץ שִׁבְעִים שָׁנָה, יִהְיֶה לְצֹר, כְּשִׁירַת, הַזּוֹנָה המשילה לזונה, שבימי עדנתה מלאה מבקרים מכל העולם. כיוון שזקנה, נשכחה ונזנחה. לפיכך תפסה אומנותם של זונות זקנות, שמעוררות תשומת לב על ידי שירה.<br /> <br />טז. קְחִי כִנּוֹר סֹבִּי עִיר, זוֹנָה נִשְׁכָּחָה היעזרי בכינור, צאי את סביב לעיר, ואל תחכי שיבואו אליך, כי זקנת. רוצה לאמר: שארה"ב תיהפך ממעצמה מושכת ומבוקשת, שהזמנה לביקור בה נחשבה לכבוד גדול. למדינה עלובה ונשכחת, שתתאמץ למצוא חן בעיני אחרים הֵיטִיבִי נַגֵּן הַרְבִּי שִׁיר, לְמַעַן תִּזָּכֵרִי לא די בזה שתעזרי בכלי ככינור, עליך לנגן היטב אף יותר מאחרים, ולהרבות בשירה, כדי למשוך תשומת לב. אולי כך יזכרו לך את ימי עלומיך.</p><p>יז. וְהָיָה מִקֵּץ שִׁבְעִים שָׁנָה לאחר שתסתיים גזירת שבעים השנה יִפְקֹד יְהוָה אֶת צֹר יזכור ה' את ארה"ב ואת מעשה החסד שעשתה עם ישראל וְשָׁבָה, לְאֶתְנַנָּה כיוון שהמשילה לזונה, השווה מסחרה לזנות, ואת רווחיה לאתנן וְזָנְתָה אֶת כָּל מַמְלְכוֹת הָאָרֶץ, עַל פְּנֵי הָאֲדָמָה תשוב ותסחר עם כל עמי הארץ, כפי שהיתה בתחילה.</p><p>יח. וְהָיָה סַחְרָהּ וְאֶתְנַנָּהּ, קֹדֶשׁ לַיהוָה ומפירות המסחר והעושר ייהנו עם ה' לֹא יֵאָצֵר, וְלֹא יֵחָסֵן לא תוכל להשתמש בעושר, כדי לבנות את עצמה כמעצמה עולמית כִּי לַיֹּשְׁבִים לִפְנֵי יְהוָה, יִהְיֶה סַחְרָהּ כי ליושבים בארץ ישראל נועדו פירות עמלה לֶאֱכֹל לְשָׂבְעָה למען יהיה להם אוכל לשובע וְלִמְכַסֶּה עָתִיק ולמלבושים יקרים וחשובים. </p><p><br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>


<li><a href="/tnk1/messages/msr_atid_20_0.html">מר זינדני....לא מסתדר "תַּרְשִׁישׁ" עם ארה"ב <small>/ רמי ניר</small></a> &nbsp;&nbsp;<span class='date'>[נכתב ב-12:51:30&nbsp;&nbsp;15.04.2007]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

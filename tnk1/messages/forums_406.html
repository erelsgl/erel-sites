<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_406.html' />
 <title>פרשת בהעלותך-מהו המן ומה המיוחד בו?/אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_406.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת בהעלותך-מהו המן ומה המיוחד בו?/אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת בהעלותך- מהו המן ומה המיוחד בו?<br />מאמר: מאת אהובה קליין.<br />בפרשתנו התורה מתארת את ירידת המן:"והמן כזרע-גד הוא ועינו כעין הבדולח: שטו העם ולקטו וטחנו ברחיים או דכו במדוכה ובשלו  בפרור ועשו אותו עוגות והיה טעמו כטעם לשד השמן וברדת הטל על המחנה לילה ירד המן עליו"[במדבר י"א,ז-י]<br />לעומת התיאור כאן, ישנו  תאור שונה בחומש שמות:"ויקראו בית- ישראל את-שמו מן והוא כזרע גד לבן וטעמו כצפיחית בדבש"<br />[שמות ט"ז,ל"א]<br />השאלות הן:<br />א] כיצד ניתן לישב את הסתירה בין תאור המן  בפרשתנו-שטעמו:" לשד השמן"  לבין התיאור בחומש שמות  בו נאמר:"וטעמו כצפיחית בדבש"<br /> [כעוגה מתוקה]?<br />ב] באיזה אופן היה יורד המן?<br />ג]מה נהגו לברך לפני אכילת המן?<br />ד] כיצד שימש המן מכשיר להכרת מהות האדם?<br />התשובה לשאלה א]<br />לפי דעת חז"ל:הזקנים היו טועמים במן טעם של צפיחית בדבש ואילו תינוקות היו טועמים טעם:"לשד השמן"[שמות רבה [כ"ה,ג]<br />האבן עזרא מפרש:[בדבריו:שמות ט"ז,ל"א]כשהיו אוכלים את המן ללא בישול הטעם היה:"כצפיחית בדבש",אך אם היה מבושל טעמו היה כ:"לשד השמן"<br />הרשב"ם [רבי שמואל בן מאיר] מפרש:כשאוכלים את המן כמו שהוא  בטבע בלי כל פעולה-ללא טחינה,טעמו:"צפיחית בדבש"<br />בדומה לאגוזים,טרם טוחנים אותם הם מתוקים,אבל אחרי טחינה הטעם :"לשד השמן" בדומה לכך המן.<br />התשובה לשאלה ב]<br />הייתה יוצאת רוח צפונית ומטאטאת  את המדבר ואחרי זה היה יורד מטר ומנקה את האדמה ,הטל עולה והרוח נושבת ועושה מחולות המדבר- שולחנות של זהב ועליהם  יורד המן.<br />התשובה לשאלה ג]<br />במסכת ברכות [מ"ח,ע"ב]נאמר:"משה תיקן לישראל ברכת "הזן"[ברכה ראשונה בברכת המזון]  בשעה שירד להם המן" ובהמשך בגמרא ניתן ללמוד –קל וחומר,אם חייבים לברך בתום הסעודה["הכוונה לברכה אחרונה- כשהאדם  שבע ]בודאי  שחייבים לברך לפני הסעודה["ברכה ראשונה- כשהוא רעב"]<br />ומעניין מה ברכו עם ישראל במדבר טרם אכלו מהמן?<br />לכך כמה תשובות.<br />לפי דעה אחת:"המוציא לחם מן השמים" וזאת מהטעם:שהמן קרוי:"לחם" כמו שכתוב:"אני ממטיר לכם לחם מן השמים"[שמות ט"ז,ד] ועוד נאמר:"הוא הלחם,אשר נתן ה' לכם לאוכלה"<br />[שמות ט"ז,טו]"<br />לפי דעה שנייה:"בורא מיני מזונות.זאת מהטעם שנאמר:"וטעמו כצפיחית בדבש".<br />לפי דעה שלישית:"שהכול ניהיה בדברו" וזאת  מהטעם שנאמר במסכת ברכות [ו,ב]"על כולם"-[על כל מיני מאכל ומשתה]<br />ויש גם דעה  האומרת:שלא היו חייבים לברך כלל.<br />התשובה לשאלה ד]<br />המן אכן שימש מכשיר להכרת מהותו של האדם ובכך הוא נחשב למאכל מיוחד במינו.<br />כפי שהתורה אומרת:"למען אנסנו"<br />בעל אמרי יוסף מספינקא מפרש על פי דעת חז"ל[ביומא.ע"ה]:המן היה יורד על יד פיתחם של צדיקים,ואילו הבינוניים היו יוצאים לשטח ומלקטים בעצמם.<br /> לעומת זאת,הרשעים היו צריכים להתאמץ יותר-"שטו ולקטו".<br />מכאן, שעל פי המן היו יודעים את דרגתו הרוחנית של כל אחד.<br />מעניין כי בתהלים המן מכונה בשם:"לחם אבירים,כפי שכתוב:"לחם אבירים אכל איש צידה שלח להם לשובע" [תהלים ע"ח,כ"ה]<br />ומדוע מכונה המן בשם זה? התשובה לכך היא: כי מזון ייחודי זה היה מאכל של מלאכי השרת  ונבלע בגופו של האדם ללא הפרשת פסולת.<br />לסיכום,המן היה לחם מהשמים,מראהו היה כזרע גד לבן- עגלגל ולבן.<br />מעניין כי חז"ל באבות דרבי נתן אומרים: כי גדולה מלאכה,שאף אדם הראשון לא טעם כלום עד שעשה מלאכה"<br />אבל אחרי שחטא בגן העדן נתקלל- כי עבודתו תהיה  מפרכת במיוחד,כמו שכתוב בבראשית:"בזיעת אפך תאכל לכם עד שובך אל—האדמה כי ממנה לוקחת כי- עפר  אתה ואל עפר תשוב":[בראשית ג,י"ט]<br />והאדמה גם נתקללה כמו שכתוב:"ולאדם אמר כי שמעת לקול אשתך ותאכל מן העץ אשר ציוויתיך לאמור לא תאכל ממנו ארורה האדמה בעבורך בעיצבון תאכלנה כל ימי חייך:וקוץ ודרדר תצמיח לך ואכלת את עשב השדה"[שם ג,י"ז-י"ח]<br />ולכן בירידת המן האדם היה פטור מ:"זיעת אפיים" בעבודתו,אך לא היה פטור מעמלו, ההוכחה שכתוב:"ולקטו" שיש בכך פעילות -החיונית לאדם גם למען האיזון הנפשי שלו,פרט לשבת, האדם היה משוחרר מעבודתו כשם שהיום הוא מצווה לנוח,כמו שנאמר בתורה:"ששת ימים  תעשה  מעשיך  וביום השביעי תשבות".<br />[שמות כ"ג,י"ב]<br />לכן בזמן שעם ישראל זכו לירידת המן במדבר- הם זכו לתקופה מבורכת  בדומה לאדם הראשון שזכה  בגן עדן טרם החטא:"לעובדה ולשומרה", אך היו פטורים לעמול בזיעת אפם.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

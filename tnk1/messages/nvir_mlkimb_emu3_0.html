<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/tr/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' xml:lang='he' dir='rtl'>
<head>
<meta http-equiv='Content-Type' content='text/html; charset=windows-1255' />
<meta http-equiv='Content-Script-Type' content='text/javascript' />
<meta http-equiv='revisit-after' content='15 days' />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>סיכום השיטה שהכל קרה בימי יהורם</title>
<meta name='author' content='אראל' />
<meta name='receiver' content='' />
<meta name='jmQovc' content='tnk1/messages/nvir_mlkimb_emu3_0' />
<meta name='tvnit' content='' />
</head>
<body lang='he' xml:lang='he' class='tguva'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a href='../index.html'>ראשי</a>&gt;<a href='../nvir/mlkimb/emu3.html'>סיכום</a>&gt;</div>
</div>
<!--NiwutElyon1-->
<h1 id='h1'>סיכום השיטה שהכל קרה בימי יהורם</h1>
<div id='idfields'>
<p>מאת: אראל
<p>אל: 
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 11:51:17&nbsp;&nbsp;09.04.2006, כתוספת/תגובה ל: <a href='../nvir/mlkimb/emu3.html'>סיכום</a>
<div id='tokn'>
<p style="font-style: italic; color: rgb(0, 153, 0);">ייתכן שכל הסיפורים קרו בימי יהורם. הקושיה העיקרית נגד שיטה זו היא
היחסים בין אלישע לבין המלך, אבל הנתונים המעטים שיש לנו על היחסים בין
אלישע לבין יהורם לא מספיקים כדי לקבוע בוודאות שבכל התקופה היתה ביניהם
שנאה. דברים כאלה עשויים להשתנות. במיוחד לאור העובדה שיהורם היה פחות
גרוע מאחאב אביו (מל"ב ג:ב). לפי זה, סדר האירועים הוא:
<br /> א. "האישה והשמן" קרה בזמן יהורם כפי שכתבת.
<br />
ב. "אלישע והשונמית I" - התחיל קצת לאחר מכן, בזמן יהורם. לאחר זמן לא
ידוע שבו אלישע התארח בשונם, הוא בירך את השונמית "כעת חיה את חובקת בן",
ואחרי שנה היא ילדה בן. לאחר עוד זמן לא ידוע, נניח 3 שנים, הוא יצא לשחק
עם הקוצרים, קיבל מכת שמש ומת, ואלישע החיה אותו. כל זה היה עשוי לקרות
במשך 5 שנים.
<br />ג. "אלישע והשונמית II חלק א" - זה קרה אחר-כך: אלישע אמר
לשונמית שעומד להתחיל רעב של 7 שנים, והיא עזבה את שונם והלכה לארץ פלשתים
(הסיפור לא מסופר במקומו, כי עיקר הסיפור הוא השיחה בין האישה לבין המלך
לאחר שהאישה חזרה, וזה קרה רק מאוחר יותר).
<br />ד. "אלישע והאוכל" - לאחר
שהתחיל הרעב, אלישע כבר לא יכל להתארח בשונם (כי השונמית הלכה), ולכן
"ואלישע שב הגלגלה" - כלומר הלך לגור ליד הירדן (ד:לח). גם זה עדיין בזמן
יהורם.
<br />ה. "צרעת נעמן" - הרעב החליש את הצבא הישראלי, והארמים ניצלו
את המצב והתחילו לפשוט בגדודים על ישראל, וגם לקחו בשבי נערה קטנה. בגלל
החולשה הישראלית, מלך ארם לא פחד מישראל והרשה לעצמו לשלוח את שר צבאו
ולצוות על יהורם "ואספתו מצרעתו". בסיפור זה אלישע עדיין גר ליד הירדן.
בסוף הסיפור גיחזי מצטרע ועוזב את אלישע.
<br />ו. "אלישע והגרזן" - לאחר
שגיחזי עוזב, מספר התלמידים של אלישע מתרבה, והם רוצים לבנות לעצמם בית
חדש, אז הם הולכים לירדן לחטוב עצים. התקופה היא עדיין תקופת רעב, כפי
שכתבת; ולדעתי זה עדיין בזמן יהורם.
<br />ז. "אלישע מסנוור את ארם" -
הגדודים הארמיים ממשיכים לפשוט בישראל, והמלך בן הדד רוצה להתנקש בחייו של
יהורם, כפי שהתנקש בחייו של אחאב; אך אלישע מציל את המלך פעם אחר פעם. בן
הדד מנסה ללכוד את אלישע ונכשל; ולכן בסוף הפרשה "ולא יספו עוד גדודי ארם
לבוא בארץ ישראל" - בן הדד מבטל את תוכניות ההתנקשות שלו ומחליט לצאת
למלחמה כוללת ולכבוש את כל שומרון.
<br />ח. "המצור על שומרון" - היה, לפי
זה, לקראת סוף ימי יהורם, בנו של "המרצח" אחאב. בסוף המצור, הסתיימו 7
שנות הרעב, ובנוסף לכך, ארם קיבלו מכה קשה וברחו לארצם, ולכן המלחמה הבאה
בין ארם לישראל היא כבר באיזור הגבול - ברמות גלעד.
<br />ט. "האישה השונמית
II" - עיקר הסיפור התרחש לאחר סיום המצור על שומרון, כשגם 7 שנות הרעב
הסתיימו, כלומר בסוף תקופת יהורם. המלך יהורם התחיל להתעניין בסיפורי
הנפלאות של אלישע לאחר שראה מה קרה בשומרון.
<br />י. "המלכת חזאל" - מיד לאחר מכן, בסוף ימי יהורם.
<q class='mfrj'>לפי זה, כל הסיפורים מסודרים לפי סדר כרונולוגי של האירוע המרכזי שבהם.</q>
<p>
</div><!--tokn-->
<h2 id='tguvot'>תגובות</h2>
<ul id='ultguvot'>
<li>
</ul><!--end-->
<script type='text/javascript'>tguva();txtit()</script>
</div><!--pnim-->
</body>
</html>
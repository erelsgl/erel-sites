<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>קרח ומתנות כהנה - מבנה הפרשה וליקחו</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/ToknLfiSgnonMvne2_0.html'/>
<meta name='author' content="יוסף פריאל" />
<meta name='receiver' content="" />
<meta name='jmQovc' content="tnk1/messages/ToknLfiSgnonMvne2_0.html" />
<meta name='tvnit' content="" />
<link rel='canonical' href='https://tora.us.fm/tnk1/messages/ToknLfiSgnonMvne2_0.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_toknlfisgnonmvne2_0' class='mbnh2 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/index.html'>יצירות לפי נושא</a>&gt;<a href='../../tnk1/msr/9science.html'>מדע וטבע</a>&gt;<a href='../../tnk1/ljon/sug/EcmMsprim.html'>מספרים</a>&gt;<a href='../../tnk1/ljon/sug/EcmTarikim.html'>תאריכים</a>&gt;<a href='../../tnk1/tora/bmdbr/mvne.html'>מבנה במדבר</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/3.html'>בין אדם לחברו</a>&gt;<a href='../../tnk1/msr/3riv.html'>מידת המריבה</a>&gt;<a href='../../tnk1/tora/bmdbr/qorx.html'>קורח ועדתו</a>&gt;</div>

</div>
<!--NiwutElyon1-->
<h1 id='h1'>קרח ומתנות כהנה - מבנה הפרשה וליקחו</h1>
<div id='idfields'>
<p>קוד: קרח ומתנות כהנה - מבנה הפרשה וליקחו בתנ"ך</p>
<p>סוג: מבנה2</p>
<p>מאת: יוסף פריאל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>אנו נוהגים כיום לחלק את התורה בחלוקה המוכרת לנו של חמשים וארבע
פרשיות. השאלה היא: האם יש גם משמעות פנימית לחלוקה זו? כלומר: האם אפשר
לאתר גורם מקשר שמסביר מדוע דווקא נושאים אלו התקבצו לפרשה א ונושאים
אחרים לפרשה ב? עיון בפרשתנו ינסה להציג גורם שכזה.
<p>מפורסמים דברי הרמב"ן בפתיחתו לספר ויקרא, שם כינה את הספר כ"תורת
כהנים ולויים", מתוך כך שרוב הפניות בספר הן אל הכהנים. עיון מעמיק יותר
יראה, שדווקא ספר במדבר בונה את מעמדו המיוחד של שבט לוי, ונדגים להלן: <ul>
<li> פרק ב' עוסק בבחירת הלויים,
<li> פרק ג' במיקומם של הלויים במרכז המחנה בעת הנסיעה והחניה, ובבחירתם לעבודת המשכן.
<li> פרק ד' עוסק במנייתם הנפרדת.
<li> פרק ו' מסתיים בכוחם של הכהנים המברכים את העם בברכת כהנים.
<li> גם פרשיית קרבנות הנשיאים (ז) מתחילה בכך שהלווים קיבלו מן הנשיאים את עגלות התרומה.
<li> פרשת בהעלותך מתחילה בהעלאת מעמדו של הכהן הגדול בהדלקת המנורה "שלך גדולה משלהם" כדברי רש"י (ח,ב), וממשיכה בטהרת הלויים (פרק ח).
<li> נתינת ברית-שלום לפנחס הכהן על קנאותו (כה,י),
<li> מנין נפרד לשבט לוי בפרשת פנחס (כו),
<li> מעמד מיוחד בקבלת שלל מלחמת מדין (לא),
<li> ערים הניתנות להם מנחלת השבטים ולא כנחלה עצמאית (לה). </ul>
<p>מכיוון שהספר אכן עוסק רבות בשבט לוי, מתאימה פרשת קרח להיות במרכז הספר, שהרי כולה עוסקת בשבט לוי: <ul>
<li> בחירת מטה לוי כמענה לטענות קרח ועדתו (יז),
<li> אחריות קדושת המקדש המוטלת על אהרן ובני שבטו (יח),
<li> וסיום הפרשה בעשרים וארבע מתנות כהנה. </ul>
<p>השאלה המתעוררת היא, מה שייכותו של סיפור מרד קרח למרכזו של הספר, הרי הוא אנטי תיזה למסר של הספר שבא להאדיר את שבט לוי?
<p>סופה של הפרשה המדברת על מתנות כהונה, מעלה שאלה מכיוון אחר: מתנות
הכהנה שבאות ליצור לשבט לוי מעמד חברתי וכלכלי יחודי, מעוררות מצב קשה, הן
לישראלי המחויב להפריש לבן הלוי מתנות מכל תחומי עמלו: ממזונו, יבולו
ורכושו. והן לבן הלוי הנדרש להיות תלוי בקיומו הבסיסי ביותר, בטוב ליבו
וביחסיו עם הישראלי, או מצד שני העלול לפתח חיי תלות נוחים. מדוע יצרה
התורה מערכת חברתית-כלכלית כל כך מורכבת וקשה?
<p>כנראה ששתי השאלות נענות אחת על ידי חברתה.
<p>ספור קרח וליקחו מהוים הקדמה הכרחית לנושא המתנות, שעומד ליצור מעמד חברתי וכלכלי שונה לחלק מהעם.
<p>לקרח, על פי יחוסו לא היה חסר כבוד ומעמד, שהרי קרח מבני קהת היה &ndash;
בחיר משפחות הלויה, נושא כלי המשכן. כמו כן היה הוא חכם (במדבר רבה יח,ג),
ועשיר (שמות רבה, לא,ג), ועם זאת רצה יותר ונענש. יתכן שדווקא זה שהיה לו
כמעט הכל, גרם לו לרצות גם את מה שכבר לא הגיע לו, לכן העונש שקיבל מהווה
הקדמה נפלאה לפרשת מתנות הכהנה.
<p>רגע לפני שיוצא שבט לוי לתלות כלכלית ממכרת, הוא מוזהר ללמוד מן
המכה שקיבל אחד ממנהיגיו, שלכל מתנה יש גבול. יש לבנות בחכמה ובזהירות
מערכת יחסים הגיונית בינו לבין הישראלי, שתאפשר סימביוזה חברתית וכלכלית
שלא "תקלקל את השורה".
<p>אשר על כן, ברור הוא המבנה של פרשתנו, הכולל הן את סיפור קרח והן את מתנות הכהנה, והמסר החינוכי היוצא ממבנה זה.
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

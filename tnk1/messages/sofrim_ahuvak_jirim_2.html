<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת ראה - מדוע אין התורה מציינת בגלוי את מקום המקדש?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/sofrim_ahuvak_jirim_2.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/sofrim_ahuvak_jirim_2.html" />
<meta name='tvnit' content="" />
<link rel='canonical' href='https://tora.us.fm/tnk1/messages/sofrim_ahuvak_jirim_2.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_sofrim_ahuvak_jirim_2' class='mnyeym1 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/1.html'>בין ה' לאדם</a>&gt;<a href='../../tnk1/msr/1mqdj.html'>עבודת ה' באמצעות מקדש וקרבנות</a>&gt;</div>

</div>
<!--NiwutElyon1-->
<h1 id='h1'>פרשת ראה - מדוע אין התורה מציינת בגלוי את מקום המקדש?</h1>
<div id='idfields'>
<p>קוד: פרשת ראה - מדוע אין התורה מציינת בגלוי את מקום המקדש? בתנ"ך</p>
<p>סוג: מניעים1</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p> פרשת ראה– מדוע אין התורה מציינת במפורש את מקום  המקדש?<br />מאמר מאת: אהובה קליין.<br />בפרשה זו התורה מציינת כמה פעמים כי את הקורבנות והביכורים וכל שאר הדברים...יש להביא למקום אשר ה' יבחר את שמו  לשכן שם:<br />הנה כמה דוגמאות:<br />א ] "אבד תאבדון את כל- המקומות אשר עבדו שם הגויים...לא תעשון כן לה' אלוקיכם: כי אם- אל המקום אשר-יבחר ה' אלוקיכם מכל שבטיכם לשום את-שמו שם,לשכנו תדרשו ובאת שמה: והבאתם שמה עולותיכם וזבחכם ואת מעשרותיכם ואת תרומת ידכם ונדריכם ונדבותיכם ובכורות בקרכם וצאנכם ואכלתם- שם לפני ה' אלוקיכם,ושמחתם בכל משלח ידכם אתם ובתיכם,אשר ברכך ה' אלוקיך" [דברים י"ב,ב-ח]<br />ב]" והיה המקום אשר- יבחר ה' אלוקיכם בו לשכן שמו שם,שמה תביאו את כל אשר אנוכי מצווה אתכם,......כי אם—במקום אשר-יבחר ה' באחד שבטך שם תעלה עולותיך ושם תעשה כל אשר אנוכי מצווך"[שם י"ב,י"א-ט"ו]<br />ג] "ואכלת לפני ה' אלוקיך במקום אשר יבחר לשכן שמו שם מעשר דגנך,תירושך ויצהרך ובכורות בקרך וצאנך,למען תלמד ליראה את ה' אלוקיך כל הימים" [שם, י"ד,כ"ג]<br />ד] ושמחת לפני ה' אלוקיך אתה ובינך וביתך ועבדך ואמתך והלוי אשר בשערך והגר והיתום והאלמנה אשר בקרבך,במקום אשר יבחר ה' אלוקיך לשכן שמו שם"[שם ט"ז,י"א]<br />השאלות הן:<br />א] מדוע אין משה מציין בפירוש את מקום הימצאות המקדש?<br />ב] מדוע בית המקדש הוקם דווקא בירושלים-במקום בו מצוי הר  הבית כיום?<br />ג] מה הקשר בין מקום המקדש ליראה?<br />התשובה לשאלה א]<br />לפי דעת הרמב"ם בספר: "מורה נבוכים"[חלק ג פרק מ"ה]<br />מקום הר המוריה ששם אברהם אבינו עקד את בנו יצחק-היה ידוע למשה,לא צוין בגלוי,אלא ברמז משלוש סיבות:<br />א] כדי   להסתיר ממדינות אחרות  את הידיעה כי התפילה מקובלת שם וגם הקורבנות לרצון ה',בכך ניתן היה למנוע את רצונם להילחם על המקום בחוזקה.<br />ב] שאומות העולם לא ישאפו להרוס ולהשחית את המקום הקדוש בכל כוחם ביודעם כי ישראל תירש את המקום.<br />ג] כדי למנוע מכל שבטי ישראל מריבה,שהרי כל שבט היה מעוניין שהמקדש יהיה בנחלתו.<br />רש"י אומר:כי רצתה התורה לרמוז שבית המקדש יבנה בחלקו של בנימין,כמו שנאמר: "כי אם- במקום אשר יבחר ה' באחד שבטיך שם תעלה עולותיך.."[שם י"ב,י"ד]כמו כן משה רומז על כך בדבריו  גם לפני מותו: "לבנימין אמר: ידיד ה' ישכון לבטח עליו,חופף עליו כל-היום ובין כתפיו שכן" [שם ל"ב,י"ב]<br />אם כן,כיצד יהיו כל השבטים שותפים למקדש? עונה רש"י: כי כאשר רכש דויד המלך את הגורן מארוונה היבוסי גבה זהב מכל השבטים  בסך שש מאות משקל  [כפי שמסופר בדברי הימים א,כ"א] ואילו בספר שמואל-ב[כ"ד,כ"ד] מסופר כי דוד קנה את הגורן בחמישים שקלים,נשאלת השאלה כיצד ניתן לישב את הסתירה בין שני המקורות?.<br />רש"י מבסס את תשובתו על הגמרא[ברייתא במסכת זבחים[קט"ז,ע"ב]<br />ואומר: כי למעשה ניתן לישב את העניין כך:דויד גבה שש מאות משקל זהב  סה"כ מכל שנים עשר השבטים- כאשר כל שבט באופן נפרד שילם חמישים שקל.<br />התשובה לשאלה ב]<br />בית המקדש נבנה בירושלים במקום הימצאות הר הבית היום,מהסיבה.<br />כי שם- בהר המוריה התנסה אברהם אבינו בעקדת יצחק,מקום של מסירות נפש,אחד הניסיונות הקשים מתוך עשרה במספר שעמד בהם בהצלחה.<br />וכאשר הלך אברהם לעקוד את יצחק,נאמר: "וירא את המקום".[בראשית כ"ב,ד]<br />הפלא הוא:כיצד הבחין אברהם במקום? <br />עונה על כך רש"י:אברהם ראה ענן קשור אל ההר ההוא ואינו מסתלק,לפיכך ידע כי שם מקום השכינה.<br />כמו כן, שם שרתה על אברהם רוח הנבואה לפי שאמר לנעריו: "שבו –לכם פה עם החמור ואני והנער נלכה עד כה ונשובה אליכם"[שם כ"ב,ה]<br />ולא אמר: "אשובה" לפי שנתנבא שישובו שניהם בריאים ושלמים.[לפי רש"י]<br />לפי הרב  בחיי: ישנו מדרש יפה המספר כי יצחק ראה דמות אריה על גבי המזבח,ואולי  הכוונה  על מה שהזכירו רז"ל במסכת חולין,,וזה רמוז במילים: "פחד יצחק" וגם במילים: "בהר ה' יראה"[שם  כ"ב,י"ג]<br />כי נראה לו דמות אריה בהר ה'.<br />לפי רש"י: "בהר ה' יראה" שעתיד ה' להשרות שכינתו במקום זה-ששם יקבל את הקרבנות והתפילות מאת עם ישראל.<br />התשובה לשאלה ג]<br />לפי דברי רבי בחיי: על ידי שהאדם יעלה למקום הבחירה הוא יפגוש שם את הכוהנים והלויים שהם- מורי דרך התורה וילמדו את היהודי תורה ויראה.<br />ולעניות דעתי,אדם המבקר במקום כה קדוש מתחזק ביראת שמים,כמו שנאמר: "דע לפני מי אתה עומד" ואם אדם בעל חוכמה הוא-הרי תמיד ירא את אלוקים בכל מקום,קל וחומר שבמקום המקדש יחוש יראה גדולה מאד. על כך אמר דויד המלך: "ראשית חוכמה יראת אלוקים..."[תהלים]<br />לסיכום, לאור האמור לעיל,נראה שמקום המקדש אשר השכינה  תמיד שורה שם,הוא מקום מיוחד וקדוש עוד מזמנו של אברהם אבינו כאשר הלך לעקוד את בנו,זה אותו הר המוריה הקדוש.<br />יהי רצון,בע"ה, נזכה לגאולה שלמה במהרה ונחזה במו עיננו בבניית  בית המקדש כמו שנאמר: "עולותיהם וזבחיהם לרצון על  מזבחי.."[ישעיהו,נ"ו,ז]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

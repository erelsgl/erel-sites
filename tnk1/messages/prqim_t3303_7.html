<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>סמכותנות ואתנוצנטריות - בראי הפסיכולוגיה</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/prqim_t3303_7.html'/>
<meta name='author' content="חגי הופר" />
<meta name='receiver' content="hagaihof @ gmail.com" />
<meta name='jmQovc' content="tnk1/messages/prqim_t3303_7.html" />
<meta name='tvnit' content="" />
<link rel='canonical' href='https://tora.us.fm/tnk1/messages/prqim_t3303_7.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_prqim_t3303_7' class='bsys '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sofrim/index.html'>סופרים בני דורנו</a>&gt;<a href='../../tnk1/sofrim/hoffer/index.html'>חגי הופר</a>&gt;<a href='../../tnk1/sofrim/hoffer_psychology.html'>התנ"ך בראי הפסיכולוגיה</a>&gt;</div>

</div>
<!--NiwutElyon1-->
<h1 id='h1'>סמכותנות ואתנוצנטריות - בראי הפסיכולוגיה</h1>
<div id='idfields'>
<p>קוד: סמכותנות ואתנוצנטריות - בראי הפסיכולוגיה בתנ"ך</p>
<p>סוג: בסיס</p>
<p>מאת: חגי הופר</p>
<p>אל: hagaihof @ gmail.com</p>
</div>
<script type='text/javascript'>kotrt()</script>
<div id='tokn'>
אסתר ג:
<div>
<p>
<strong>ה וַיַּרְא הָמָן--כִּי-אֵין מָרְדֳּכַי, כֹּרֵעַ וּמִשְׁתַּחֲוֶה לוֹ; וַיִּמָּלֵא הָמָן, חֵמָה.  ו וַיִּבֶז בְּעֵינָיו, לִשְׁלֹחַ יָד בְּמָרְדֳּכַי לְבַדּוֹ--כִּי-הִגִּידוּ לוֹ, אֶת-עַם מָרְדֳּכָי; וַיְבַקֵּשׁ הָמָן, לְהַשְׁמִיד אֶת-כָּל-הַיְּהוּדִים אֲשֶׁר בְּכָל-מַלְכוּת אֲחַשְׁוֵרוֹשׁ--עַם מָרְדֳּכָי.</strong></p>  
<p>שני דברים בהמן לפי פסוקים אלה:&#160;</p> <ul>
<li>האחד, הוא רוצה שישתחוו לו ורואה את הדבר בכובד ראש, כלומר – יש לו אישיות סמכותנית;&#160;</li> 
<li>והשני, הוא משתלח בעם שלם, כלומר – הוא אנטישמי, או ביתר כלליות אפשר לומר – אתנוצנטרי, גזעני.</li></ul> 
<p>האם יש קשר בין שתי תכונות אלה? המחקר הפסיכולוגי מראה שכן:
<br/>בספר "אישיות: תיאוריה ומחקר" של האוניברסיטה הפתוחה, כרך ג', עמ' 116, נאמר:</p> 
<p>
<em>"תיאוריה זו, שניסתה להסביר סמכותנות, נשענת על הנחות פסיכואנליטיות. לטענתה, בעלי נטייה לפשיזם הם בני אדם שבילדותם פיתחו שנאה כלפי דמויות סמכות, קרי ההורים; אלא ששנאה זו, שאסור היה בשום פנים ואופן להביע אותה, השתנתה, ובאמצעות מנגנוני-הגנה של תגובת היפוך ופיצוי יתר הפכה לאהבה ולנטייה לציית לסמכות. התוקפנות שהופנתה במקור כלפי ההורים, מוצאת ביטוי, באמצעות מנגנון ההתקה, בשנאה לקבוצות חלשות (למשל, באנטישמיות)".</em></p>  
<p>המחקר הוביל לפרסומו של הספר רב-ההשפעה "האישיות הסמכותנית" של אדורנו ושותפיו בשנת 1950, שם מפורטים מקרים אלה ואף מוצע שאלון לבדיקת נטייה זו. נושא המחקר עבר מאנטישמיות לאתנוצנטריות. תכונות נוספות של הסמכותני המפורטות שם הן: שמרנות, ציות סמכותני, תוקפנות סמכותנית, הימנעות מהסתכלות פנימה, אמונות טפלות וחשיבה סטריאוטיפית, כוח וקשיחות, הרסנות וציניות, השלכה והדחקה מינית. עם זאת, הספר קיבל ביקורות משלושה כיוונים שונים: שהוא מוטה פוליטית לכיוון השמאל ולא לוקח בחשבון את הקומוניזם, למשל (אך במחקר הקומוניסטים דווקא קיבלו ציון נמוך מאוד בדוגמטיזם – ראה עמ' 128); ביקורת מתודולוגית; וביקורת תיאורטית.</p>  
<p>בהקשר זה – מעניין לציין - מובא בהמשך (עמ' 139-141) מחקרו הידוע של מילגרם, שהראה שאחוז גבוה של נבדקים הסכימו לחשמל (כביכול) נבדקים אחרים עד לרמות קשות, כשקיבלו הנחייה לכך מבעל סמכות בניסוי. במחקר נוסף מילגרם גילה, כי 
<em>"הנבדקים שצייתו היו בעלי ציון גבוה יותר בסמכותנות מהנבדקים שלא צייתו"</em>  (עמ' 140). גם מחקר זה זכה לביקורות רבות.
<br/>שני המחקרים האלה באו כתגובה לתופעת הנאציזם, האחד מסביר את הקשר בין סמכותנות לגזענות והשני בין סמכותנות (אך לא בהכרח) למילוי פקודות.
<p></p></div>  
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

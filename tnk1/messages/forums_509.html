<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת קורח - זהירות מלכודת</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_509.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_509.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_509.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_509' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/0.html'>בין אדם לנפשו</a>&gt;<a href='../../tnk1/msr/0gawa.html'>מידת הגאוה</a>&gt;</div>

</div>
<!--NiwutElyon1-->
<h1 id='h1'>פרשת קורח - זהירות מלכודת</h1>
<div id='idfields'>
<p>קוד: פרשת קורח - זהירות מלכודת בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת קורח-זהירות מלכודת /מאת: אהובה קליין.<br />בפרשת קורח פוגשים אנו במלכודת רוחנית מסוכנת-אשר מושכת אליה אנשים שאין  בשליטם להתגבר  על יצר הרע ובדרך חלקלקה צוללים לתוכה ולא רק שאינם משיגים את שאיפותיהם,אלא ניזוקים קשות.<br />דוגמת קורח ואנשיו אשר  נשאבו למלכודת זו נענשו ונבלעו באדמה.<br />השאלות הן:<br />א] מה מאפיין  מלכודת זו?<br />ב] היכן מצאנו בתנ"ך דוגמאות  לדמויות שהתפתו להיכנס למלכודת ומה הייתה התוצאה?<br />ג] כיצד ניתן להימנע מנפילה לתוך מלכודת זו?<br />התשובה לשאלה א]<br />מדובר במלכודת רוחנית אשר כוללת בתוכה מידות רעות והן:<br />קנאה,כבוד ותאווה.<br />כאשר אדם נלכד באחת ממידות אלו הוא נענש וסובל קשות,כולל סביבתו הקרובה ביותר,קל וחומר אם  נלכד בכל שלושת המידות הללו.<br />קורח חטא בשלושת  המידות הרעות - בבת אחת ושמו מרמז על כך:<br />ק- קנאה- קינא במעמדם  של משה ואהרון.<br />ר- רוממות- רדף אחר הכבוד.<br />ח- חמדה- התאווה להשיג מעמד שלא היה ראוי לו.<br />ועל כך הזהירונו רבותינו:<br />"רבי אלעזר הקפר אומר:הקנאה,התאווה והכבוד מוציאין את האדם מן העולם"<br />[מסכת אבות ד,כ"א]<br />הקנאה- לפי הסבר רש"י:אדם המקנא בחברו –בדברים שיש לו ועל כך נאמר:ורקב עצמות קנאה"[משלי י"ד,ל]<br />לפי רבינו יונה:מדובר באדם המקנא  בחברו- ההולך בדרך ה' והתורה-<br />כי הוא שונא את אוהבי השם המקיימים מצוותיו מתוך אהבה לה'.<br />אותו אדם נקרא: שונא ה'.<br />אך ישנה גם קנאה חיובית כדברי חז"ל: "קנאת סופרים תרבה חוכמה" כי על ידי שמבחין כי חבריו הם חכמים,הוא מעוניין להיות כמותם.<br />תאווה-שמתאווה לממון רב כמו שנאמר: "אוהב כסף לא ישבע כסף"[קהלת ה,ט]<br />או שהולך אחר תאוות ליבו אחר כל מיני דברים שחומד אותם.<br />כבוד-מחפש תפקיד רם ובסופו של דבר ניזוק,כפי שנאמר: "הרבנות מקברת את בעליה"[פסחים פז,ע"ב]<br />הרמב"ם אומר:כי על ידי דבקותו של האדם במידות שליליות אלו-יפסיד את אמונתו בתורה ולא יגיעו אליו מעלות שכליות ולא המידות החיוביות.<br />התשובה לשאלה ב]<br />להלן מספר דוגמאות לדמויות במקרא שנלכדו במלכודת זו:<br />דוגמא 1] <br />חוה בגן העדן: גן עדן היה מקום מושלם,לא היה חסר בו דבר,נהר שהתפצל לארבעה ראשים,עצי פרי מגוונים,אווירה נהדרת,שלווה  ומקום משכן לחיות ועופות.<br />אך הוטל על אדם וחוה איסור לאכול מפרי אחד ויחיד  הלוא הוא: "עץ הדעת טוב ורע" כי ביום האכילה ממנו צפוי לאדם שתיגזר עליו מיתה ולא יחיה לנצח.<br />הנחש- המסמל את יצר הרע מפתה את חוה באומרו: "..לא- מות תמותון: כי יודע אלוקים כי ביום אכלכם ממנו ונפקחו עינכם והייתם כאלוקים יודעי טוב ורע"<br />תגובתה של חוה הייתה: "ותרא האישה כי טוב העץ למאכל וכי תאווה-הוא לעיניים ונחמד העץ להשכיל ותיקח מפריו ותאכל ותיתן גם לאישה עימה ויאכל"[בראשית ג,ד-ז]<br />בפירוש ניתן להבחין בתאווה של חוה לאכילת הפרי- בזמן שהייתה יכולה להסתפק באכילת פירות אחרים שבגן,ותאוותה הייתה כה גדולה שנתנה גם לאדם לאכול.<br />העונש היה קשה מאד: אדם וחוה גורשו מגן העדן.היא נענשה ב: "עצב תלדי בנים"<br />והאדם הוענש ב: "זיעת אפיך  תאכל לחם"<br />דוגמא 2]<br />נאמר: "קשה כשאול קנאה רשפיה רשפי אש שלהבותיה"[שיר השירים ח,ו]<br />אחי יוסף מקנאים בו  עד מאד וכאשר מופיע הוא בשליחות אביהם אליהם לשדה,הכתוב מציין: "ויראו אותו מרחוק ובטרם יקרב אליהם ויתנכלו אותו להמיתו:ויאמרו איש  אל- אחיו הנה בעל החלומות הלזה בא:ועתה לכו ונהרגהו ונשליכהו באחד הבורות ואמרנו חיה רעה אכלתהו ונראה מה יהיו חלומותיו"[שם ל"ז,י"ח-כ"א]<br />ניתן לראות כמה הקנאה העזה שיש לאחים משבשת את כל ההיגיון ואינם מתחשבים בצער הגדול שהביאו על אביהם בהראותם לו את כותונת הפסים טבולה בדם שעיר העיזים.<br />למרות רצון האחים להרע ליוסף, הקב"ה רצה אחרת ולבסוף יוסף שהגיע למצרים זוכה אף לגדולה ומכלכל את מצרים כרצון פרעה שהכיר בחוכמתו- עקב הצלחתו בפתרון חלומות לו ולשריו.<br />דוגמא 3]<br />התאווה במדבר כפי שהכתוב  מתאר: "והאספסוף אשר בקרבו התאוו תאווה וישובו ויבכו גם בני ישראל ויאמרו מי יאכלנו בשר.."<br />למרות שירד להם מן -  מהשמים והיו יכולים לחוש את כל הטעמים שרצו,התאווה הגדולה למשהו אחר  שיבשה את דעתם והתנהגותם.<br />הקב"ה הביא להם שליו אבל הם גם נענשו: "הבשר עודנו בין שניהם טרם יכרת ואף ה' חרה בעם ויך ה' בעם מכה רבה מאד:ויקרא את שם המקום ההוא קברות התאווה כי שם קברו את העם המתאווים"[במדבר  י"א,ל"ג-ל"ח]<br />דוגמא 4<br />קנאת שאול בדוד.<br />כאשר שאול מבין כי הוא עומד להפסיד את המלוכה הוא מנסה להרוג את דוד כפי שהמקרא מתאר: "ותהי רוח ה' רעה אל-שאול והוא בביתו יושב וחניתו בידו מנגן ביד:ויבקש שאול להכות בחנית בדוד ובקיר ויפטר מפני שאול ויך את החנית בקיר ודויד נס וימלט בלילה ההוא"[שמואל –א,י"ט,ט-י]<br />דוגמא 5] <br />הכבוד: המרגלים ההולכים לתור את ארץ ישראל חוששים לאבד את מישרתם- לאחר שיכנסו לארץ ישראל, נשיאים מכובדים, נשיא לשבט. אולם<br />הרדיפה אחר הכבוד גורמת להם לכפיות טובה כלפי אלוקים אחרי כל מה שהעניק להם-החל מיציאת מצרים וכל סיפוק צרכיהם במדבר.<br />התשובה לשאלה ג]<br />כדי לא ליפול במלכודת  המכילה את המידות  השליליות על האדם מוטל לעבוד <br />על מידותיו במשך כל חייו ולהתגבר על ייצרו.<br />כפי שמציע זאת עקביה בן מהללאל:הסתכל בשלושה דברים ואין אתה בא לידי עברה:דע מאין באת,ולאן אתה הולך,ולפני מי אתה עתיד ליתן דין וחשבון"[מסכת אבות ג,א]<br />לסיכום,לאור האמור לעיל ניתן להסיק כי על האדם להיות דבק בתורה ובדרך ארץ,להסתפק במועט ולהודות תמיד<br /> לבוראו על כל הטוב שמעניק לו.<br />כמו שנאמר: "איזהו עשיר השמח בחלקו".<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1624.html' />
 <title>פרשת משפטים-הקשר בין התורה לחיים בארצנו/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_1624.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת משפטים-הקשר בין התורה לחיים בארצנו/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת משפטים  הקשר בין התורה לחיים בארצנו.<br />מאת: אהובה קליין.</p><p><a href='https://ahuvaklein.blogspot.com/'>https://ahuvaklein.blogspot.com/</a></p><p>הפרשה פותחת במילים: "וְאֵלֶּה, הַמִּשְׁפָּטִים, אֲשֶׁר תָּשִׂים, לִפְנֵיהֶם". [שמות  כ"א, א]<br />כבר בתחילת הפרשה - אנחנו מבחינים בהפסקת  תיאור כל הקורות של עם ישראל  בתקופת הנדידה שלהם במדבר.<br />בפנינו מוצגת מערכת שלמה הכוללת חוקים ומשפטים במיוחד בין אדם לחברו.<br />יש גם מסרים עוצמתיים כיצד להתמודד עם אויבנו גם היום!<br />נאמר: "....ו אֶת-אֵימָתִי, אֲשַׁלַּח לְפָנֶיךָ, וְהַמֹּתִי אֶת-כָּל-הָעָם, אֲשֶׁר תָּבֹא בָּהֶם וָנתַתִּי אֶת –כָּל -אֹיְבֶיךָ אֵלֶיךָ, עֹרֶף....וְשַׁתִּי אֶת- גְּבֻלְךָ, מִיַּם-סוּף וְעַד-יָם פְּלִשְׁתִּים, וּמִמִּדְבָּר, עַד-הַנָּהָר:  כִּי אֶתֵּן בְּיֶדְכֶם, אֵת יֹשְׁבֵי הָאָרֶץ, וְגֵרַשְׁתָּמוֹ, מִפָּנֶיךָ.  לֹא -תִכְרֹת לָהֶם וְלֵאלֹהֵיהֶם, בְּרִית.  לֹא יֵשְׁבוּ בְּאַרְצְךָ, פֶּן-יַחֲטִיאוּ אֹתְךָ לִי:  כִּי תַעֲבֹד אֶת -אֱלֹהֵיהֶם, כִּי-יִהְיֶה לְךָ לְמוֹקֵשׁ". [שמות כ"ג]<br />השאלות הן:<br />א] מה המשמעות: "וְאֵלֶּה, הַמִּשְׁפָּטִים, אֲשֶׁר תָּשִׂים, לִפְנֵיהֶם"?<br />ב] כיצד להתמודד עם האויבים - הקמים עלינו ?<br />תשובות<br />"וְאֵלֶּה, הַמִּשְׁפָּטִים, אֲשֶׁר תָּשִׂים, לִפְנֵיהֶם".<br />רש"ר מסביר: וו' החיבור מביע את הקשר לסוף הפרשה הקודמת -  פרשת יתרו שם נאמר:<br />"וְאִם-מִזְבַּח אֲבָנִים תַּעֲשֶׂה-לִּי, לֹא-תִבְנֶה אֶתְהֶן גָּזִית:  כִּי חַרְבְּךָ הֵנַפְתָּ עָלֶיהָ, וַתְּחַלְלֶהָ   וְלֹא-תַעֲלֶה בְמַעֲלֹת, עַל-מִזְבְּחִי:  אֲשֶׁר לֹא-תִגָּלֶה עֶרְוָתְךָ, עָלָיו". [להלן  כ', כ"ב, כ"ג].<br />שם הכתוב מדבר על בניית המזבח המהווה ביטוי  סמלי לעיקרון  היסודי: כי כל היחס שלנו עם ה' יש להבינו כבסיס עוצמתי לבניית חברה ברוח הצדק והאנושיות ["כִּי חַרְבְּךָ הֵנַפְתָּ עָלֶיהָ, וַתְּחַלְלֶהָ"],  לחיזוק כל יחיד ויחיד ברוח מוסריות טהורה: "אֲשֶׁר לֹא-תִגָּלֶה עֶרְוָתְךָ, עָלָיו". כך הרעיון הזה מתקשר אל: "אלה   המשפטים" הכוונה: לחוקים שישמשו בניית חברה יהודית על בסיס הצדק והאנושיות- באופן זה יורחק החרב-  כלומר: נתרחק כולנו מהאלימות והאכזריות בחברה היהודית ורק אז  נזכה להיות כולנו  ראויים-להקים מזבח בְּתוֹכֵנוּ .לכן "המשפטים" קודמים לבניין המשכן. על פי שמות רבה [ל', י"ח]:<br />יש לעובדי כוכבים ומזלות שופטים, ויש לישראל שופטים, אין אתה  יודע מה ביניהם , משל  לחולה שנכנס הרופא  אצלו לבקרו - אמר לבני ביתו: האכילוהו כל מה  שהוא מבקש, נכנס אצל חולה אחר- אמר להם: היזהרו בו שלא יאכל דבר פלוני, אמרו לו: לראשון אמרת שיאכל מה שירצה ולשני אמרת: שלא יאכל דבר פלוני? <br />אמר להם: הראשון אינו לחיים [אין לו סיכוי לחיות], לפיכך אמרתי שיאכל כל מה שירצה: אבל זה שהוא לחיים [שיש לו תקווה לחיות] , אמרתי: היזהרו בו! כך לעכו"ם שופטים, ואינם עוסקים בתורה ואינם עושים אותה, שנאמר:<br />"וְגַם-אֲנִי נָתַתִּי לָהֶם, חֻקִּים לֹא טוֹבִים; וּמִשְׁפָּטִים--לֹא יִחְיוּ, בָּהֶם".[יחזקאל כ', כ"ה] אבל המצוות לישראל כתוב בהן:<br />וּשְׁמַרְתֶּם אֶת- חֻקֹּתַי וְאֶת-מִשְׁפָּטַי, אֲשֶׁר יַעֲשֶׂה אֹתָם הָאָדָם וָחַי בָּהֶם:  אֲנִי, יְהוָה" [ויקרא י"ח, ה']<br />עוד משל יפה על המילים:".. אֲשֶׁר תָּשִׂים, לִפְנֵיהֶם":<br />"אמר רבי סימון בשם רבי חנינא: משל למלך שהיה  לפניו שולחן ערוך – כל מיני תבשילים, נכנס עבדו - נתן לו חתיכה, נכנס שני - נתן לו ביצה, שלישי - נתן לו ירק, וכך לכל אחד ואחד. אחר כך נכנס בנו - נתן לו כל השולחן  לפניו, אמר לו: לאלו נתתי מנה, מנה, אבל את הכול נתתי ברשותך - כך הקב"ה: לא נתן לאומות, אלא מקצת מן המצוות: נתן לאדם שש מצוות, הוסיף לנח עוד אחת [אבר מן החי] לאברהם עוד אחת [מילה] - הרי שמנה על ידי יעקב עוד אחת [גיד  הנשה]- הרי תשע מצוות - אבל לכל ישראל-נתן להם הכול.... [שמות רבה, ל' ,ו']<br />התמודדות  עם ישראל - עם האויבים:<br />ספורנו אומר על המילים: "וְנָתַתִּי אֶת –כָּל -אֹיְבֶיךָ אֵלֶיךָ, עֹרֶף"<br />כלומר: ה' ישלח אימה לפני ישראל- שיפחידו את האויבים. ועל המילים: "וְהַמֹּתִי אֶת-כָּל-הָעָם, אֲשֶׁר תָּבֹא בָּהֶם"-זה  כמו בגאולת מצרים: "וַיֹּאמֶר מִצְרַיִם אָנוּסָה מִפְּנֵי יִשְׂרָאֵל כִּי יְהוָה נִלְחָם לָהֶם בְּמִצְרָיִם". [שמות י"ד, כ"ה]<br />ולגבי הציווי לישראל: "כִּי אֶתֵּן בְּיֶדְכֶם, אֵת יֹשְׁבֵי הָאָרֶץ, וְגֵרַשְׁתָּמוֹ, מִפָּנֶיךָ" דבר זה תלוי בידכם תזהרו לא להתעצל בזה כפי שהזהיר יהושע את ישראל כשאמר להם:<br />"וַיֹּאמֶר יְהוֹשֻׁעַ, אֶל-בְּנֵי יִשְׂרָאֵל:  עַד-אָנָה, אַתֶּם מִתְרַפִּים, לָבוֹא לָרֶשֶׁת אֶת-הָאָרֶץ, אֲשֶׁר נָתַן לָכֶם יְהוָה אֱלֹהֵי אֲבוֹתֵיכֶם". [יהושע י"ח, ג,]<br />לגבי המקומות שכבשנו  אסור שהאויבים ישבו שם אלא אנחנו צריכים לשבת ולא הם!<br />רש"ר מסביר: אילו עם ישראל היו דבקים בה' כבר מההתחלה ולא היו מראים על ידי המרי שלהם - החוזר ונשנה שהם זקוקים להדרכה חינוכית בסדרה של ניסיונות קשים הם לא היו מגיעים למצב  של מלחמות - לשלוף חרב שלופה - כנגד יושבי הארץ האויבים שלנו - היות שנגזר עליהם מראש כיליון בגלל השחתתם - היו נעלמים מהארץ - ואילו עם ישראל שקיבל את התורה - היה נוטע את שורשיו בארצנו בנחת.<br />אך - אם הם יישארו בארצנו על זה נאמר: "כִּי-יִהְיֶה לְךָ לְמוֹקֵשׁ".<br />הם יהוו לנו , חלילה, סכנה רוחנית - כי אין לבטוח בעצמנו שהגענו לדרגה רוחנית כה גבוהה שאין אנו צריכים לירא  עוד מהקרבה אל השקר והטומאה שבהם.<br />רבינו בחיי מתייחס לגבי הגבולות אשר ה' מבטיח לעם ישראל: "וְשַׁתִּי אֶת- גְּבֻלְךָ, מִיַּם-סוּף וְעַד-יָם פְּלִישְׁתִּים, וּמִמִּדְבָּר, עַד-הַנָּהָר": ים סוף- יהיה הגבול הדרומי- ים פלישתים ובצד מערב- והוא הים הגדול  והוא בתחום עם ישראל וכך כתוב:<br />"כָּל-מָקוֹם, אֲשֶׁר תִּדְרֹךְ כַּף-רַגְלְכֶם בּוֹ--לָכֶם נְתַתִּיו:  כַּאֲשֶׁר דִּבַּרְתִּי, אֶל-מֹשֶׁה.  מֵהַמִּדְבָּר וְהַלְּבָנוֹן הַזֶּה וְעַד-הַנָּהָר הַגָּדוֹל נְהַר-פְּרָת, כֹּל אֶרֶץ הַחִתִּים, וְעַד-הַיָּם הַגָּדוֹל, מְבוֹא הַשָּׁמֶשׁ--יִהְיֶה, גְּבוּלְכֶם". [יהושע א, ג'- ה']<br />לסיכום, לאור האמור לעיל: המסקנה: אם נשכיל לקיים בפועל את החוקים והמשפטים - נזכה לשלום ואם נותקף על ידי אויבים - בע"ה ננצח  וניישב את נחלתנו.<br />כנאמר: "לֹא-יָמוּשׁ סֵפֶר הַתּוֹרָה הַזֶּה מִפִּיךָ, וְהָגִיתָ בּוֹ יוֹמָם וָלַיְלָה, לְמַעַן תִּשְׁמֹר לַעֲשׂוֹת, כְּכָל-הַכָּתוּב בּוֹ:  כִּי-אָז תַּצְלִיחַ אֶת-דְּרָכֶךָ, וְאָז תַּשְׂכִּיל.  הֲלוֹא צִוִּיתִיךָ חֲזַק וֶאֱמָץ, אַל -תַּעֲרֹץ וְאַל-תֵּחָת:  כִּי עִמְּךָ יְהוָה אֱלֹהֶיךָ, בְּכֹל אֲשֶׁר תֵּלֵךְ". [יהושע א, ח- ט']<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

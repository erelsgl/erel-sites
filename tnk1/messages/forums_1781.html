<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1781.html' />
 <title>פרשת וילך-שבת שובה-הליכה לאורך שנת תשפ"ו/ אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1781.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת וילך-שבת שובה-הליכה לאורך שנת תשפ"ו/ אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת וילך - שבת שובה הליכה לאורך שנת תשפ"ו?<br />מאמר מאת: אהובה קליין.</p><p>הפרשה פותחת בפסוקים:<br />"וַיֵּלֶךְ, מֹשֶׁה; וַיְדַבֵּר אֶת הַדְּבָרִים הָאֵלֶּה, אֶל כָּל יִשְׂרָאֵל.  וַיֹּאמֶר אֲלֵהֶם, בֶּן מֵאָה וְעֶשְׂרִים שָׁנָה אָנֹכִי הַיּוֹם—לֹא אוּכַל עוֹד, לָצֵאת וְלָבוֹא; וַיהוָה אָמַר אֵלַי, לֹא תַעֲבֹר אֶת הַיַּרְדֵּן הַזֶּה.  יְהוָה אֱלֹהֶיךָ הוּא עֹבֵר לְפָנֶיךָ, הוּא יַשְׁמִיד אֶת הַגּוֹייִם הָאֵלֶּה מִלְּפָנֶיךָ--וִירִשְׁתָּם; יְהוֹשֻׁעַ, הוּא עֹבֵר לְפָנֶיךָ, כַּאֲשֶׁר, דִּבֶּר יְהוָה. וְעָשָׂה יְהוָה, לָהֶם, כַּאֲשֶׁר עָשָׂה לְסִיחוֹן וּלְעוֹג מַלְכֵי הָאֱמֹרִי, וּלְאַרְצָם--אֲשֶׁר הִשְׁמִיד, אֹתָם.  וּנְתָנָם יְהוָה, לִפְנֵיכֶם; וַעֲשִׂיתֶם לָהֶם—כְּכָל הַמִּצְווָה, אֲשֶׁר צִווִּיתִי אֶתְכֶם.  חִזְקוּ וְאִמְצוּ, אַל תִּירְאוּ וְאַל תַּעַרְצוּ מִפְּנֵיהֶם:  כִּי יְהוָה אֱלֹהֶיךָ, הוּא הַהֹלֵךְ עִמָּךְ--לֹא יַרְפְּךָ, וְלֹא יַעַזְבֶךָּ".[דברים  ל"א ,א'- ז']<br />ההפטרה  היא בספר הושע: להלן מבחר פסוקים מההפטרה:<br />"שׁוּבָה, יִשְׂרָאֵל, עַד, יְהוָה אֱלֹהֶיךָ:  כִּי כָשַׁלְתָּ, בַּעֲונֶךָ.  קְחוּ עִמָּכֶם דְּבָרִים, וְשׁוּבוּ אֶל־יְהוָה; אִמְרוּ אֵלָיו, כָּל תִּשָּׂא עָון וְקַח טוֹב, וּנְשַׁלְּמָה פָרִים, שְׂפָתֵינוּ" [הושע י"ד, ב'-ד']<br />"מִי חָכָם וְיָבֵן אֵלֶּה, נָבוֹן וְיֵדָעֵם:  כִּי יְשָׁרִים דַּרְכֵי יְהוָה, וְצַדיִּקִים יֵלְכוּ בָם, וּפֹשְׁעִים, יִכָּשְׁלוּ בָם" [י"ד, י']<br />עוד קטע [כמנהג האשכנזים]<br />"תִּקְעוּ שׁוֹפָר, בְּצִיּוֹן; קַדְּשׁוּ-צוֹם, קִרְאוּ עֲצָרָה. אִסְפוּ-עָם קַדְּשׁוּ קָהָל, קִבְצוּ זְקֵנִים--אִסְפוּ עוֹלָלִים, וְיֹנְקֵי שָׁדָיִם:  יֵצֵא חָתָן מֵחֶדְרוֹ, וְכַלָּה מֵחֻפָּתָהּ.  בֵּין הָאוּלָם, וְלַמִּזְבֵּחַ, יִבְכּוּ הַכֹּהֲנִים, מְשָׁרְתֵי יְהוָה; וְיֹאמְרוּ חוּסָה יְהוָה עַל-עַמֶּךָ, וְאַל תִּתֵּן נַחֲלָתְךָ לְחֶרְפָּה לִמְשָׁל-בָּם גּוֹיִם--לָמָּה יֹאמְרוּ בָעַמִּים, אַיֵּה אֱלֹהֵיהֶם.  וַיְקַנֵּא יְהוָה, לְאַרְצוֹ; וַיַּחְמֹל, עַל-עַמּוֹ.  וַיַּעַן יְהוָה וַיֹּאמֶר לְעַמּוֹ, הִנְנִי שֹׁלֵחַ לָכֶם אֶת-הַדָּגָן וְהַתִּירוֹשׁ וְהַיִּצְהָר, וּשְׂבַעְתֶּם, אֹתוֹ; וְלֹא-אֶתֵּן אֶתְכֶם עוֹד חֶרְפָּה, בַּגּוֹיִם". <br />[יואל ב ,ט"ו-כ]<br />"מִי-אֵל כָּמוֹךָ, נֹשֵׂא עָון וְעֹבֵר עַל-פֶּשַׁע, לִשְׁאֵרִית, נַחֲלָתוֹ:  לֹא-הֶחֱזִיק לָעַד אַפּוֹ, כִּי-חָפֵץ חֶסֶד הוּא.  יָשׁוּב יְרַחֲמֵנוּ, יִכְבֹּשׁ עֲונֹתֵינוּ; וְתַשְׁלִיךְ בִּמְצֻלוֹת יָם, כָּל חַטֹּאותָם.  תִּתֵּן אֱמֶת לְיַעֲקֹב, חֶסֶד לְאַבְרָהָם, אֲשֶׁר-נִשְׁבַּעְתָּ לַאֲבֹתֵינוּ, מִימֵי קֶדֶם".   [מיכה ז, י"ח- כ]<br />השאלות הן:<br />א] כיצד נלך – לאורך שנת – תשפ"ו?<br />ב] שבת שובה מהי?<br />ג] מהי המשמעות של יום הכיפורים ?<br />תשובות.<br />הליכת עם  ישראל לאורך שנת תשפ"ו<br />ימי הסתיו נותנים את  אותותיהם ביד ה'- רוחות  נושבות מידי פעם והימים הולכים ומתקצרים ,זה עתה  קיבלנו את שנת תשפ"ו עלינו  בתפילות ובתחנונים מלווים בתקיעות שופר. ומייחלים  רק לטוב  ולגאולה.<br />בראש השנה  קיבלנו עול מלכות שמים-  והבטחה  מאת אלוקים:<br />"אַל תִּירְאוּ וְאַל תַּעַרְצוּ מִפְּנֵיהֶם:  כִּי יְהוָה אֱלֹהֶיךָ, הוּא הַהֹלֵךְ עִמָּךְ לֹא יַרְפְּךָ, וְלֹא יַעַזְבֶךָּ" כלומר- לא לפחד מכל האויבים סביבנו- <br />כי ה' , בכבודו ובעצמו הולך עם - עם ישראל לאורך כל הדורות, ועל כן עלינו ללכת עם אבינו שבשמים לאורך כל הדרך על מנת להגיע לייעוד של עם  ישראל- לחיות בארץ ישראל שהובטחה רק לעם ישראל –מאוחדים  אל נשכח כי יש ביננו – לאלוקים - חוזה חתום: יחדיו  קיבלנו את התורה לרגלי הר סיני – כאיש אחד בלב אחד כנאמר:<br />"וַיַּעֲנוּ כָל־הָעָם יַחְדָּו וַיֹּאמְרוּ, כֹּל אֲשֶׁר ־דִּבֶּר יְהוָה נַעֲשֶׂה" [שמות י"ט, ח']<br />כעת אנחנו  נמצאים בתוך עשרת ימי תשובה - שהם כנגד עשרת הדברות.<br />"החיד"א מסביר את הפסוק: "תָּמִים תִּהְיֶה עִם יְהוָה אֱלֹהֶיךָ."<br />"תָּמִים תִּהְיֶה"- בגימטרייא: 910- "תשרי"  וכאן רמוז כי יהודי  צריך לשוב ולתקן – היינו- שיהיה תמים בחודש תשרי כי עבודת חודש תשרי "ירח האיתנים" להגיע  מכאן והלאה  למדרגה- להיות תמים עם ה'!<br />ישעיהו הנביא  מורה לנו: "בֵּ&#1430;ית יַעֲקֹ&#1425;ב לְכ&#1445;וּ וְנֵלְכָ&#1430;ה בְּא&#1445;וֹר יְהֹוָֽה" [ישעיהו ב', ה']<br />נאמר: "דַּע, מֵאַיִן בָּאתָ וּלְאָן אַתָּה הוֹלֵךְ" [מסכת אבות  א', ג'] וכשנדע שפנינו אל חיים טובים בארצנו לא נרתע מהניסיונות הקמים עלינו בדרך!<br />אומר שלמה המלך: "..בַּתֹּם יֵלֶךְ בֶּטַח.. "יהודי ילך תמים ושלם עם אמונה בה' – דוגמת  יעקב אבינו  שנאמר עליו:".. וַיֵּלֶךְ חָרָנָה" [בראשית  כ"ח, י']<br />חשיבותה של  שבת שובה.<br />שבת סמוך ליום הכיפורים נקראת בשם: "שבת שובה" על שם דברי הנביא הושע: "שׁוּבָה, יִשְׂרָאֵל, עַד, יְהוָה אֱלֹהֶיךָ"<br />על פי הגמרא: [ מסכת יומא, פ"ו, ע"ב]  "גדולה תשובה שמגעת עד כיסא הכבוד, שנאמר:' שובה ישראל עד ה' אלוהיך".<br />"נחל שורק" [פרשת וילך אות א] אומר: כי במילה  "תשובה" רמוזים כל המעשים הנדרשים לאדם כדי לשוב בתשובה והם :"תענית, שק, אפר, בכייה, הספד"<br />תענית: במהלך עשרת ימי  תשובה מתענים פעמיים: צום גדליה וצום יום הכיפורים. שהוא יום גדול ונשגב.<br />הספד - הכוונה לבכי, שיצטער על עוונותיו  בעבר ויתחרט וכאשר מוריד את  דמעותיו – כל דמעה מוחקת לו עוון.<br />משמעות יום הכיפורים<br />יום הכיפורים - הוא יום קדוש במיוחד- יום בו הקב"ה מכפר על חטאי עם ישראל, כפי שכתוב:<br />"וַיְדַבֵּר יְהוָה, אֶל-מֹשֶׁה לֵּאמֹר. אַךְ בֶּעָשׂוֹר לַחֹדֶשׁ הַשְּׁבִיעִי הַזֶּה יוֹם הַכִּפֻּרִים הוּא, מִקְרָא-קֹדֶשׁ יִהְיֶה לָכֶם, וְעִנִּיתֶם, אֶת - נַפְשֹׁתֵיכֶם; וְהִקְרַבְתֶּם אִשֶּׁה, לַיהוָה.  וְכָל-מְלָאכָה לֹא תַעֲשׂוּ, בְּעֶצֶם הַיּוֹם הַזֶּה:  כִּי יוֹם כִּפֻּרִים, הוּא, לְכַפֵּר עֲלֵיכֶם, לִפְנֵי יְהוָה אֱלֹהֵיכֶם. כִּי כָל-הַנֶּפֶשׁ אֲשֶׁר לֹא-תְעֻנֶּה, בְּעֶצֶם הַיּוֹם הַזֶּה--וְנִכְרְתָה, מֵעַמֶּיהָ.   וְכָל-הַנֶּפֶשׁ, אֲשֶׁר תַּעֲשֶׂה כָּל-מְלָאכָה, בְּעֶצֶם, הַיּוֹם הַזֶּה--וְהַאֲבַדְתִּי אֶת-הַנֶּפֶשׁ הַהִוא, מִקֶּרֶב עַמָּהּ.   כָּל-מְלָאכָה, לֹא תַעֲשׂוּ:  חֻקַּת עוֹלָם לְדֹרֹתֵיכֶם, בְּכֹל מֹשְׁבֹתֵיכֶם.  לב שַׁבַּת שַׁבָּתוֹן הוּא לָכֶם, וְעִנִּיתֶם אֶת נַפְשֹׁתֵיכֶם; עַם יִשְׂרָאֵל שָׁב לְבוֹרְאוֹ]   [ויקרא כ"ג, כ"ו- ל"ג]<br />ידוע שיהודי חייב לבוא טהור ושלם לקראת יום הכיפורים ועליו לבקש סליחה מרעהו , שמא פגע בו  כי אין יום הכיפורים מכפר על חטאים שבין אדם לחברו-  אלא אם כן- ביקש סליחה ממנו והתחייב לא לפגוע בו ועל חטאים בין אדם למקום, יהודי צריך להביע חרטה על מעשיו בעבר ולהתחייב שמעתה יוצא אל דרך  חדשה של אמונה בה' –כלומר: ללכת בדרך התורה הקדושה.<br />הנביא יואל אומר: "תִּקְעוּ שׁוֹפָר, בְּצִיּוֹן; קַדְּשׁוּ-צוֹם, קִרְאוּ עֲצָרָה. אִסְפוּ-עָם קַדְּשׁוּ קָהָל, קִבְצוּ זְקֵנִים--אִסְפוּ עוֹלָלִים"<br />התשובה חייבת  לכלול את כל עם ישראל החל מהגיל הרך.<br />תפקיד השופר לעורר את העם הנבחר לתשובה- בה'!<br />ישנה זכות גדולה לאנשים שמחליטים לשוב בתשובה ולקיים את שמירת השבת ויתר עשרת הדברות - פשוט לפתוח דף חדש בחיים.<br />אלוקים ממש נשבע לסלוח לבעלי התשובה:<br />אֱמֹר אֲלֵיהֶם חַי ־ אָנִי נְאֻם אֲדֹנָי יְהוִה, אִם־ אֶחְפֹּץ בְּמוֹת הָרָשָׁע, כִּי אִם  בְּשׁוּב רָשָׁע מִדַּרְכּוֹ, וְחָיָה:  שׁוּבוּ שׁוּבוּ מִדַּרְכֵיכֶם הָרָעִים, וְלָמָּה תָמוּתוּ--בֵּית יִשְׂרָאֵל.[יחזקאל ל"ג, י"א.]<br />לסיכום, לאור האמור לעיל: כדי שנזכה  ללכת  למקומות טובים ושמחים - נשכיל לשוב ולהתחבר אל תורתנו הקדושה  בפועל  באחדות מלאה – טהורים כדברי רבי עקיבא: "מה מקווה מטהר את הטמאים אף הקב"ה מטהר את ישראל".[משנה-סוף יומא]<br />וכדברי דוד המלך: "שָׂמַחְתִּי, בְּאֹמְרִים לִי -- בֵּית יְהוָה נֵלֵךְ. עֹמְדוֹת  הָיוּ רַגְלֵינו ּ--  בִּשְׁעָרַיִךְ, יְרוּשָׁלִָם. יְרוּשָׁלִַם הַבְּנוּיָה   --    כְּעִיר, שֶׁחֻבְּרָה ־ לָּהּ יַחְדָּיו" אמן ואמן. [תהלים  קכ"ב ]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

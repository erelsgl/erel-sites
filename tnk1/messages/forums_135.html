<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>פרשת חוקת- פרה אדומה-הדרך אל האושר  כיצד?/ אהובה קליין</title>
 <meta name='author' content='אהובה קליין' />
 <meta name='receiver' content='Ahuvak @ bezeqint.net' />
 <meta name='jmQovc' content='tnk1/messages/forums_135.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת חוקת- פרה אדומה-הדרך אל האושר  כיצד?/ אהובה קליין</h1>
<div id='idfields'>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p> פרשת  חוקת – פרה אדומה- הדרך אל האושר- כיצד? / אהובה קליין </p><p>הפרשה פותחת בנושא: פרה אדומה וכך נאמר בלשון התורה:<br />"...זאת חוקת התורה אשר ציווה ה' לאמור: דבר אל- בני ישראל וייקחו אליך פרה אדומה תמימה אשר אין- בה מום אשר לא עלה עליה עול ונתתם אותה אל אלעזר הכהן והוציא אותה אל מחוץ למחנה ושחט אותה לפניו..."<br /> [במדבר י"ט,ב-ג]<br />בהמשך התורה מתארת את תהליך  הכנת האפר- המשמש לטיהור הטמאים.<br />קיימים כמה  סוגי טומאה:<br />א] טומאה ישירה- הנובעת מנגיעה במת.<br />ב] טומאת אהל: אדם- או חפץ- ששהה תחת קורת - גג אחת עם המת.<br />ג] טומאה הנגרמת כתוצאה מקריבות שונות אל המת.<br />תוך כדי התבוננות בהוראות אשר ניתנות על-ידי ה' למשה ואהרון- מתעוררות כמה שאלות:<br />א]מה הכוונה למילים:"זאת חוקת.." ?<br />ב] מדוע הפרה חייבת להיות גם אדומה, תמימה,אשר לא עלה עליה עול?<br />ג] מדוע אליעזר הכהן שוחט אותה ולא אהרון הכהן?<br />ד] מה דעתם של חז"ל על טומאת אהל?<br />התשובה לשאלה א:"זאת חוקת"-  הכוונה זוהי מצווה ללא טעם.<br />יש להתייחס אליה כחוק ,אין לשאול על כך שאלות.<br />התשובה לשאלה ב:לפי דעת רש"י: הפרה חייבת להיות דווקא אדומה- כדי שתהא תמימה שלמה באדמימות- שאם יש בה שתי שערות שחורות- היא פסולה.<br />ר' יצחק הורביץ[" החוזה מלובלין] מוסיף פירוש משלו:<br />הכוונה לא רק לפרה, <br />אלא לאדם המדמה בנפשו כי הוא מושלם ואין בו  מום ,אדם שחושב בכוון זה- ההוכחה היא:  כי לא עלה עליו די עול תורה- מסיבה זו - לא הגיע למידת הצניעות והענווה הראויה- חז"ל אומרים כי מידת הענווה עולה על כל המידות הטובות. [עבודה זרה כ' ע"ב]<br />ולעניות דעתי, כי בכך שהפרה  צריכה להיות  תמימה- יש כאן רמז ליהודי<br />להיות  תמים עם אלוקים ,לבטוח רק בו- כדברי דוד המלך :"השלך על ה' יהבך והוא יכלכלך לא ייתן מוט לצדיק"[ תהילים נ"ה כ"ג]<br />התשובה  לשאלה ג: מדוע אהרון אינו שוחט את הפרה?<br />על כך אומר רש"י:היות ואהרון השתתף בחטא העגל ,לא היה מן הראוי שהוא <br />יעסוק בשחיטת הפרה מהסיבה שאין קטגור נעשה  סנגור.<br />והרמב"ן אומר: כי לאהרון הכהן היה תפקיד בתחום המשכן:"כי הוא קדוש ה' וחסידו המכפר במקדשו ולא רצה ליתן לו  עבודת חוץ"-[הכוונה עבודת קודש" מחוץ למחנה"]<br />ומוסיף עוד  סיבה: לפי שהיה צורך לחנך את אלעזר עוד  בחיי אביו באחת ממצוות הכהונה גדולה.<br />התשובה לשאלה ד:חז"ל לומדים מהפסוק:"זאת התורה אדם כי ימות באהל..." [במדבר י"ט,י"ד]<br />כי אין התורה מתקיימת, אלא אצל מי שממית עצמו באוהלה של תורה,<br />ובמסכת  ברכות[ס"ג,ע"ב] נאמר:"אין דברי תורה מתקיימין,אלא במי שממית עצמו עליה"<br />קיימים שני מצבים לכך:<br />א] בתקופות קשות לעם ישראל- פוגרומים, שואה- היהודים היו מוכנים למסור נפשם למען קיום מצוות התורה.<br />ב] בחיי היום, יום  הרגילים- אדם חייב לצמצם את ההנאות הגשמיות של העולם הזה ולפנות מקום ללמוד התורה,זו הכוונה שהוא ממית עצמו על התורה,<br />הוא משתדל לפנות מקום רחב עד כמה שיכול לרוחניות-<br /> עליו להסתפק במועט כמו שכתוב :"כך היא דרכה של תורה, פת במלח תאכל ומים במשורה תשתה ... ואם אתה עושה כן, אשריך וטוב לך" [מסכת אבות, ו,ד]<br />ואומר דוד המלך:"..אשרי כל ירא ה' ההולך בדרכיו יגיע כפיך כי תאכל, אשריך וטוב לך.."[ תהילים קכ"ח]<br />אך, יש להדגיש כי עלינו אומנם להסתפק במועט בעולם הגשמי, אבל מצד שני עלינו לשמור על בריאות הגוף כדברי  הרמב"ם:"אי אפשר שיבין או ידע דבר מידיעת הבורא, והוא חולה, לפיכך צריך להרחיק עצמו מדברים המאבדים את הגוף" [הלכ' דעות ד,א]<br />ובתורה נאמר:"ונשמרתם מאד לנפשותיכם" [דברים ד,ט"ו]<br />לסיכום: התורה מלמדת אותנו: עלינו להמית עצמנו באוהלה של תורה-<br />לצמצם את ההנאות הגשמיות מצד אחד כדי לפנות מקום לרוחניות, אך מצד שני ,עלינו לשמור על בריאות מאוזנת למען יהיה לנו הכוח  ללימוד התורה.<br />התורה מבטיחה לנו שזוהי הדרך לאושר האמיתי  בחיי האדם.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

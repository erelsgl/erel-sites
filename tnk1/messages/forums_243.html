<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>פרשת משפטים- מדוע פתחה התורה בדיני עבד עברי?/אהובה קליין</title>
 <meta name='author' content='אהובה קליין' />
 <meta name='receiver' content='Ahuvak @ bezeqint.net' />
 <meta name='jmQovc' content='tnk1/messages/forums_243.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת משפטים- מדוע פתחה התורה בדיני עבד עברי?/אהובה קליין</h1>
<div id='idfields'>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת משפטים פותחת בדיני עבד עברי: "ואלה המשפטים אשר תשים לפניהם: כי תקנה עבד עברי שש שנים יעבוד ובשביעית יצא לחופשי חינם, אם בגפו יבוא בגפו יצא, אם בעל אישה ויצאה אשתו עמו, אם אדוניו ייתן לו אישה וילדה – לו בנים, או בנות, האישה וילדיה תהיה לאדוניה והוא יצא בגפו, ואם אמר יאמר העבד אהבתי את אדוני את אשתי ואת בני י- לא אצא לחופשי, והגישו אדוניו אל האלוהים והגישו אל הדלת או אל המזוזה ורצע אדוניו את אוזנו במרצע ועבדו לעולם" (שמות כ"א, א-ו) </p><p><br />תוך כדי התבוננות בפסוקים מתעוררות כמה שאלות: </p><p>א)מדוע התורה פותחת את הפרשה באות: וו החיבור? </p><p><br />ב) מה המשמעות של המילה: "משפטים"? מדוע התורה פתחה דווקא בדיני עבד עברי? </p><p><br />ג])באיזה אופן יש לשלח את העבד העברי בשנה השביעית? </p><p><br />ד) מדוע כאשר העבד מסרב להשתחרר בשנה השביעית יש לרצוע את אוזנו? </p><p></p><p>התשובה לשאלה א:<br />רש"י עונה על שאלה זו באופן הבא: כל מקום שנאמר:"אלה" (ללא וו החיבור) - פסל את הראשונים, לעומת זאת היכן שנאמר: "ואלה" מוסיף על הראשונים - מה מצוות אלה ניתנו בסיני גם המצוות האחרות ניתנו בסיני. </p><p><br />הדין הראשון שהתורה מביאה: הוא דין עבד עברי והרי עניין זה הוא אינו בגדר משפט, אלא חוק. אם כן, מדוע דין עבד עברי מופיע כאן? </p><p><br />על כך עונה הרמב"ן (דברים ו, כ) "וכי ישאלך בנך מחר לאמור: מה העדות והחוקים והמשפטים אשר ציווה ה' אלוקינו אתכם"? </p><p><br />ההסבר הוא שישנו הבדל בין "עדות" - שהם מצוות שנקבעו לזכר נפלאות ה', כגון: פסח, שבת,תפילין ומזוזה.." </p><p><br />"חוקים"- הם דינים שאין להם טעם בתורה. </p><p><br />"משפטים"- הם דברים שיש להם הגיון, כגון: דיני שור, דיני בור, עלינו לקיים את המשפטים וגם את החוקים והעדות מהטעם הכרת הטוב בבורא ומשום שהוא ציווה אותנו לכך. </p><p><br />מסקנה: אצל העם היהודי - המשפטים, העדות, והחוקים שווים. </p><p></p><p>התשובה לשאלה ב:</p><p>"בעל הטורים" - רבנו יעקב בן אשר מפרש את המילה: "המשפטים" ראשי תיבות: </p><p>הדיין מצווה שיעשה פשרה, טרם יעשה משפט" ובמסכת סנהדרין נאמר: (ו.ע"ב) מצווה לפשר בן הצדדים היריבים במשפט לפי שנאמר: "אמת ומשפט שלום שפטו בשעריכם" (זכריה ח,ט"ז) ומה הכוונה: "לפניהם" על כך עונה רש"י:"לפניהם- לפני ישראל הדבקים בקב"ה ולא לפני עובדי כוכבים. </p><p><br />אסור להביא את המשפטים לפני דייני אומות העולם המחפשים תמיד את הסיבות לכל דבר, עלינו לקיים את כל סוגי המצוות ללא יוצא מן הכלל בגלל סיבה אחת: הם ניתנו על ידי הקב"ה. </p><p><br />ומדוע התורה פתחה דווקא בענייני עבד עברי? </p><p><br />על כך עונים חז"ל: כי התורה רצתה להזהיר: לא לזלזל במשפטו של העבד ולא לדחות את דינו - כדי להקדים לטפל במשפטים אחרים - מתוך מחשבה שדיני עבד עברי הם משהו ברמה נמוכה יותר. </p><p></p><p>תשובה לשאלה ג:<br />אין לשלוח את העבד העברי בחוסר כל, אלא להעניק לו מכל טוב - כמו שנאמר(דברים ט"ו,י"ג- י"ד)"..וכי תשלחנו חופשי עימך, לא תשלחנו ריקם, הענק תעניק לו מצאנך ומגרנך ומיקבך אשר ברכך ה' אלוקיך- תיתן לו" </p><p></p><p>התשובה לשאלה ד:<br />על כך עונה רש"י: עבד שאינו חפץ להשתחרר לחופשי - רוצעים את אוזנו הימנית ויש כאן גזרה שווה שנאמר: "ורצע אדוניו את אוזנו" ונאמר אצל המצורע:"(ויקרא י"ד) "תנוך אוזנו הימנית" - מכאן שבשני המקרים מדובר דווקא על האוזן הימנית ומדוע דווקא את אוזנו ולא איבר אחר? אמר ר' יוחנן בן זכאי: אוזן זאת ששמעה בהר סיני: "לא תגנוב" ובכל זאת כן גנב, אוזן זאת חייבת להירצע, אם העבד מכר את גופו - הרי אוזן זאת ששמעה בהר סיני: "כי לי בני ישראל עבדים" ובכל זאת הלך וקנה לעצמו את אדונו, אוזן זאת תירצע. </p><p><br />לאור כל הנאמר לעיל: ניתן להסיק כי התורה פתחה דווקא בדיני עבד עברי: </p><p><br />א) כדי שהשופטים יזהרו לא לזלזל בדיני העבד ולא ידחו את דינו- על מנת לטפל בעניינים חשובים יותר. </p><p><br />ב) למרות שעניין עבד עברי הוא אינו בגדר משפט, אלא בגדר חוק, יש להתייחס לדין זה כמו לשאר המשפטים והעדות והחוקים- מהסיבה: אנחנו כעם נבחר אשר קיבל את התורה - מצווים לקיים את כל המצוות ללא יוצא מהכלל. </p><p><br />כמו שנאמר בתהילים (קמ"ז, י"ט-כ) "מגיד דבריו ליעקב חוקיו ומשפטיו לישראל, לא עשה כן לכל גוי ומשפטים בל ידעום". <br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

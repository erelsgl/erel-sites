<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>על היושר</title>
 <meta name='author' content='חגי הופר' />
 <meta name='receiver' content='' />
 <meta name='jmQovc' content='tnk1/messages/prqim_t3107_4.html' />
 <meta name='tvnit' content='' />
</head>
<body lang='he' class=''><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t3107.htm'>קהלת ז</a>&gt;</div>
</div>
<!--NiwutElyon1-->
<h1 id='h1'>על היושר</h1>
<div id='idfields'>
<p>מאת: חגי הופר</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 01:07:05&nbsp;&nbsp;02.08.2010, כתוספת/תגובה ל: <a href='../prqim/t3107.htm'>קהלת ז</a></p>
<div id='tokn'>
על היושר<br />כתוב - <br />קהלת ז29: "לבד ראה זה מצאתי אשר עשה האלהים את האדם ישר והמה בקשו חשבנות רבים"<br />אך כתוב גם כן - <br />בראשית ח21: "וירח ה' את ריח הניחח ויאמר ה' אל לבו לא אסף לקלל עוד את האדמה בעבור האדם כי יצר לב האדם רע מנעריו ולא אסף עוד להכות את כל חי כאשר עשיתי"<br />אלא שנראה כי אין סתירה בין שני הכתובים, יש יצר ויש יושר ושניהם מאפיינים בסיסיים של האדם. <br />והאם זה טוב או מספיק שהאדם נברא ישר? הנה נכתב ומתפרש לשלילה - <br />שופטים יז6: "בימים ההם אין מלך בישראל איש הישר בעיניו יעשה"<br />אלא שנראה שאפשר ללמד עליהם זכות, שאמנם לא היה להם מלך, אך כשעשו עשו את הישר בעיניהם ולא את העקום. אף על פי שנכתב – <br />ירמיהו יז9: "עקב הלב מכל ואנש הוא מי ידענו"<br />ואלה כנראה החשבונות הרבים שנזכרו קודם. חשיבות השלטון, המלך, יכולה להלמד מהנאמר בפרקי אבות – "הוי מתפלל בשלומה של מלכות שאלמלא מוראה איש את רעהו חיים בלעו".<br />ועוד אנו מוצאים ביטוי דומה - <br />שופטים יד3: "ויאמר לו אביו ואמו האין בבנות אחיך ובכל עמי אשה כי אתה הולך לקחת אשה מפלשתים הערלים ויאמר שמשון אל אביו אותה קח לי כי היא ישרה בעיני"<br />חז"ל למדו מכאן שמכיוון שהלך אחרי עיניו לקה בעיניו, אף כי יש לזכור שהכול הוא מתוכנית ה' וכדי שתהיה תואנה להפרע מפלישתים. <br />בהקשר זה ראוי להביא את הפסוק - <br />דברים ו18: "ועשית הישר והטוב בעיני ה' למען ייטב לך ובאת וירשת את הארץ הטבה אשר נשבע ה' לאבתיך"<br />שממנו כנראה נובע שהאדם יכול לדעת מעצמו מהם הישר והטוב ללא הנחייה ועוד, על כל פנים, שיש ישר וטוב שלא פורטו במצוות ויש להבינם בעצמך, כי לא הכול אפשר לכתוב. ועוד – בהקשרו הוא בא אחרי פסוק המדבר מעשיית המצוות ועל כן אפשר להבינו כעין השלמה לזה, כגון -  <br />דברים ל19: "העדתי בכם היום את השמים ואת הארץ החיים והמות נתתי לפניך הברכה והקללה ובחרת בחיים למען תחיה אתה וזרעך"<br />לבסוף, נכתב - <br />הושע יד10: "מי חכם ויבן אלה נבון וידעם כי ישרים דרכי ה' וצדקים ילכו בם ופשעים יכשלו בם"<br />כך שנראה שהפנייה לטוב היא משהו אינטואיטיבי ולכן באותם חוקים ישרים הצדיקים ההולכים מישרים מצליחים ללכת ואילו הרשעים שהולכים עקלקלות, נתיבם עקשו להם, נכשלים.<br />וזהו גם כן המעבר מיעקב העקוב והעקום לישראל הישר, וכן ישורון.<br />
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1715.html' />
 <title>פרשת: וישלח-איך ברכת ה' ליעקב מלווה אותנו כיום!/ אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1715.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת: וישלח-איך ברכת ה' ליעקב מלווה אותנו כיום!/ אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת וישלח – איך ברכת ה' ליעקב מלווה אותנו  כיום!<br />מאת: אהובה קליין</p><p> <a href='https://ahuvaklein.blogspot.com/'>https://ahuvaklein.blogspot.com/</a><br />בפרשה זו - יעקב אבינו זוכה לברכה אלוקית הנותנת את  אותותיה גם בימים אלה ממש .<br />כך נאמר בפרשה:<br />"וַיֵּרָא אֱלֹהִים אֶל-יַעֲקֹב עוֹד, בְּבֹאוֹ מִפַּדַּן אֲרָם; וַיְבָרֶךְ, אֹתוֹ. וַיֹּאמֶר-לוֹ אֱלֹהִים, שִׁמְךָ יַעֲקֹב:  לֹא-יִקָּרֵא שִׁמְךָ עוֹד יַעֲקֹב, כִּי אִם-יִשְׂרָאֵל יִהְיֶה שְׁמֶךָ, וַיִּקְרָא אֶת-שְׁמוֹ, יִשְׂרָאֵל.  יא וַיֹּאמֶר לוֹ אֱלֹהִים אֲנִי אֵל שַׁדַּי, פְּרֵה וּרְבֵה--גּוֹי וּקְהַל גּוֹיִם, יִהְיֶה מִמֶּךָּ; וּמְלָכִים, מֵחֲלָצֶיךָ יֵצֵאוּ. וְאֶת-הָאָרֶץ, אֲשֶׁר נָתַתִּי לְאַבְרָהָם וּלְיִצְחָק--לְךָ אֶתְּנֶנָּה; וּלְזַרְעֲךָ אַחֲרֶיךָ, אֶתֵּן אֶת-הָאָרֶץ.  וַיַּעַל מֵעָלָיו, אֱלֹהִים, בַּמָּקוֹם, אֲשֶׁר-דִּבֶּר אִתּוֹ. וַיַּצֵּב יַעֲקֹב מַצֵּבָה, בַּמָּקוֹם אֲשֶׁר-דִּבֶּר אִתּוֹ--מַצֶּבֶת אָבֶן; וַיַּסֵּךְ עָלֶיהָ נֶסֶךְ, וַיִּצֹק עָלֶיהָ שָׁמֶן.  וַיִּקְרָא יַעֲקֹב אֶת-שֵׁם הַמָּקוֹם, אֲשֶׁר דִּבֶּר אִתּוֹ שָׁם אֱלֹהִים--בֵּית-אֵל" [בראשית ל"ה, ט- ט"ו]<br />השאלות הן:<br />א] מה משמעות הברכה שניתנה ליעקב?<br />ב] כיצד הברכה מלווה  את עם ישראל היום ?<br />תשובות.<br />ברכת ה' את יעקב – ומשמעות הברכה.<br />במסגרת הברכה שיעקב זוכה לקבל, הקב"ה משנה את שמו של יעקב - ל"ישראל"<br />רש"י  מתייחס למילה "עוד": "וַיֵּרָא אֱלֹהִים אֶל-יַעֲקֹב עוֹד"<br />הוסיף הכתוב את המילה "עוד" לפי שעתה  ה' התגלה ליעקב פעם שנייה  "במקום הזה"  פעם אחת כשיעקב הלך לפדן ארם - ופעם שניה בשובו מפדן ארם.<br />כלומר : יעקב התברך פעמיים.<br />עתה ה' ברך אותו בברכת אבלים על מות אמו. ואלו הברכה של  'פְּרֵה וּרְבֵה' היא ברכה בפני עצמה.<br />משמעות השם שיעקב קיבל מה':<br />"..כִּי אִם-יִשְׂרָאֵל יִהְיֶה שְׁמֶךָ, וַיִּקְרָא אֶת-שְׁמוֹ, יִשְׂרָאֵל.."<br />שם יעקב הוא מלשון 'עָקֵב' שפרושו: אדם הבא במארב <br />"עָקְבָה"[במעקב] כדי להוציא דבר מסוים מהזולת במרמה.  <br />כדברי עשיו: "הֲכִי קָרָא שְׁמוֹ יַעֲקֹב, וַיַּעְקְבֵנִי זֶה פַעֲמַיִם" [להלן כ"ז, ל"ו]<br />ואילו השם: "ישראל"  הוא לשון : 'שר ונגיד'<br />הקב"ה מדגיש: "אֲנִי אֵל שַׁדַּי "הכוונה: אני כדאי וראוי  לברך - לפי שהברכות שלי הן - ולכן בידי לקיים אותן.<br />הברכה: 'פְּרֵה וּרְבֵה'- נאמרה ליעקב למרות שהיו לו כבר אחד עשר שבטים. אך ברכה זו נאמרה על שם שעדיין לא נולד בנימין, ואף על פי שאז כבר התעברה רחל ממנו. שהרי הוא נולד מיד אחר מכן. בכל אופן, גם על הלידה עצמה נכון להגיד: 'פְּרֵה וּרְבֵה'<br />רש"י מדגיש כי המילים: "פְּרֵה וּרְבֵה--גּוֹי וּקְהַל גּוֹיִם",<br />'גוי'- זה בנימין שעתיד להיוולד - שכל אחד מן השבטים נקרא: 'גוי' [עַם] בפני עצמו.<br />הכוונה במילה: "גּוֹיִם": עוד שני גויים [עמים, שבטים] עתידים לצאת ממך, ולמרות שלא נולדו לו  בנים אחרי בנימין - התברך יעקב שמבניו נולדו לו כבר עוד שני שבטים והם: מנשה ואפרים  שעתידים לצאת מיוסף  והם נמנים  במניין השבטים להיחשב כשני שבטים לעצמם.<br />"וּמְלָכִים, מֵחֲלָצֶיךָ יֵצֵאוּ": הכוונה לשאול  המלך. ובנו איש בושת.<br />ה"נתיבות שלום" שואל שאלה מעניינת:<br />ליעקב ה' קורא עתה בשם "ישראל" וגם לאברם ה' שינה את השם ל:"אברהם"<br />נאמר בגמרא:[מסכת ברכות י"ג]: "כל הקורא לאברהם - אברם עובר על מצוות עשה, שנאמר:<br />"וְלֹא יִקָּרֵא עוֹד אֶת שִׁמְךָ אַבְרָם וְהָיָה שִׁמְךָ אַבְרָהָם כִּי אַב הֲמוֹן גּוֹיִם נְתַתִּיךָ "[בראשית י"ז, ה'] אך,  מקשים בגמרא  ושואלים : גם ביעקב נאמר: "..לֹא-יִקָּרֵא שִׁמְךָ עוֹד יַעֲקֹב, כִּי אִם-יִשְׂרָאֵל יִהְיֶה שְׁמֶךָ"<br />ולמרות זאת ה' מזכיר  גם את השם יעקב?<br />"וַיֹּאמֶר אֱלֹהִים לְיִשְׂרָאֵל בְּמַרְאֹת הַלַּיְלָה וַיֹּאמֶר יַעֲקֹב ,יַעֲקֹב וַיֹּאמֶר הִנֵּנִי... אַל-תִּירָא מֵרְדָה מִצְרַיְמָה," [להלן  מ"ו, ב'-ג']<br />אם כן מדוע ליעקב נשאר  גם השם: ,יעקב? והקורא לו בשם "יעקב" אינו עובר על מצוות "עשה" - כמו באברהם? ומדוע אברהם ויצחק נקראו בשם אחד ויעקב בשני שמות: "יעקב" ,"ישראל"?<br />אלא ההסבר הוא: יעקב - מורה על העבודה בשעת התגברות על יצר הרע, כמו שנאמר:"  וְיָדוֹ אֹחֶזֶת בַּעֲקֵב עֵשָׂו" – עקב עשיו הוא מדור התאוות ויעקב מתגבר על התאוות על ידי מידת היראה,<br />השם ישראל- אותיות -ל"י  רא"ש – רומז על העבודה בזמן שניגש לעסוק בתורה ובעבודת ה' שאז צריך לקיים "ויגבה ליבו  בדרכי ה' "<br />וכן 'ישראל' –אותיות יש"ר א"ל-  א"ל- זה מידת החסד וחסד  הוא אהבה ,לכן שני השמות יעקב וישראל- הם כנגד אהבה ויראה.<br />מכאן: שתחילה יש לעבוד  את ה' במידת היראה  ואחר כך להתקדם לדרגה גבוהה יותר והיא אהבת ה'. כנאמר:<br />"רֵאשִׁית חָכְמָה יִרְאַת יְהוָה שֵׂכֶל טוֹב לְכָל עֹשֵׂיהֶם תְּהִלָּתוֹ עֹמֶדֶת לָעַד" [תהלים קי"א, י']<br />ברכת ה' את יעקב מלווה את עם ישראל גם היום!<br />שלמה המלך אומר: "בִּרְכַּת יְהוָה הִיא תַעֲשִׁיר וְלֹא יוֹסִף עֶצֶב עִמָּהּ." [משל י', כ"ב] <br />"מצודת דוד" מסביר: "ברכת ה'" – "הברכה שנותן ה' היא מעשרת את האדם, ועם הברכה ההוא לא יצטרך להוסיף עוד עצבון ויגיעה להרבות הון, כי יהיה די לו בברכה הבאה".<br />במילים אחרות: אדם  שזוכה לברכה מה' היא מעשירה אותו וכך לא יהיה עצוב ולא יצטרך להתאמץ להשיג הון הוא יהיה מאושר  מהברכה.<br />ברכת ה' את יעקב מלווה את עם ישראל גם היום!<br />לעניות דעתי: יהודי שמחובר לה' תמיד- כלומר- הוא מתפלל ומקיים מצוות  מתוך אהבה ככתוב: "וְאָהַבְתָּ אֵת יְהוָה אֱלֹהֶיךָ בְּכָל לְבָבְךָ וּבְכָל נַפְשְׁךָ וּבְכָל מְאֹדֶךָ." [דברים  ו', ה'] הוא ראוי לברכת ה'.<br />דוד המלך אומר:"... הַרְחֶב פִּיךָ, וַאֲמַלְאֵהוּ!" [תהלים פ"א יא):<br />יהודי שממלא את פיו בתפילה- אלוקים מקשיב לו ומברכו. כנאמר ליעקב: "וְהִנֵּה אָנֹכִי עִמָּךְ וּשְׁמַרְתִּיךָ בְּכֹל אֲשֶׁר תֵּלֵךְ וַהֲשִׁבֹתִיךָ אֶל הָאֲדָמָה הַזֹּאת כִּי לֹא אֶעֱזָבְךָ עַד אֲשֶׁר אִם עָשִׂיתִי אֵת אֲשֶׁר דִּבַּרְתִּי לָךְ".[ בראשית  כ"ח, ט"ו .]הברכה המיועדת ליעקב – היא גם לישראל-  וגם זה פירוש לשני השמות [לעניות דעתי] יעקב – ישראל.<br />לאורך כל דרכיו של יעקב- הוא מחובר אל ה' ומתפלל אליו: גם כאשר הוא ירא מעשיו, נוקט בשלושה אמצעים: מלחמה, תפילה ,דורון. <br />יעקב מתפלל:<br />"קָטֹנְתִּי מִכֹּל הַחֲסָדִים, וּמִכָּל-הָאֱמֶת, אֲשֶׁר עָשִׂיתָ, אֶת-עַבְדֶּךָ:  כִּי בְמַקְלִי, עָבַרְתִּי אֶת-הַיַּרְדֵּן הַזֶּה, וְעַתָּה הָיִיתִי, לִשְׁנֵי מַחֲנוֹת. הַצִּילֵנִי נָא מִיַּד אָחִי, מִיַּד עֵשָׂו:  כִּי-יָרֵא אָנֹכִי, אֹתוֹ--פֶּן-יָבוֹא וְהִכַּנִי, אֵם עַל-בָּנִים.  וְאַתָּה אָמַרְתָּ, הֵיטֵב אֵיטִיב עִמָּךְ; וְשַׂמְתִּי אֶת-זַרְעֲךָ כְּחוֹל הַיָּם, אֲשֶׁר לֹא-יִסָּפֵר מֵרֹב" [להלן  ל"ב, י"א- י"ד]<br />ואכן תפילתו התקבלה, עשיו לא פגע בו!<br />לסיכום, לאור האמור לעיל, ניתן  לראות גם בימינו בזמן מלחמה רב זירתית - המלווה ,לצערנו, גם בהרבה חיילים שמסרו נפשם למען המדינה וקיימת עדיין בעיית החטופים - ניתן לראות - כי אלוקים ממשיך לברך את עם ישראל ועד כה – חולל הרבה נסים גדולים- וכל העולם ודאי משתאה לראות את הנס הגדול והאדיר של יד אלוקים - הברכות שה' בירך את אברהם, יצחק ויעקב הם מלווים אותנו לאורך כל הדרך - לנצח נצחים.. ויהי רצון שנשכיל  להיות מאוחדים כאיש אחד בלב אחד- באהבת חינם ולמלא את רצון ה'.<br />יפים וחשובים דברי הנביא:<br />"הִגִּיד לְךָ אָדָם מַה טּוֹב וּמָה יְהוָה דּוֹרֵשׁ מִמְּךָ כִּי אִם עֲשׂוֹת מִשְׁפָּט וְאַהֲבַת חֶסֶד וְהַצְנֵעַ לֶכֶת עִם אֱלֹהֶיךָ" .[ מיכה, ו'/ ח']   <br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

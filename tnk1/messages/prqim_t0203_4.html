<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>ביד חזקה - לשלילה ולחיוב</title>
 <meta name='author' content='חגי הופר' />
 <meta name='receiver' content='' />
 <meta name='jmQovc' content='tnk1/messages/prqim_t0203_4.html' />
 <meta name='tvnit' content='' />
</head>
<body lang='he' class='mamr'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t0203.htm'>שמות ג</a>&gt;</div>
</div>
<!--NiwutElyon1-->
<h1 id='h1'>ביד חזקה - לשלילה ולחיוב</h1>
<div id='idfields'>
<p>מאת: חגי הופר</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 19:26:55&nbsp;&nbsp;03.04.2011, כתוספת/תגובה ל: <a href='../prqim/t0203.htm'>שמות ג</a></p>
<div id='tokn'>
כידוע, לאחר שפרעה מכביד את לבו בחמש המכות הראשונות, ככתוב - <p>שמות ח28: "ויכבד פרעה את לבו גם בפעם הזאת ולא שלח את העם"<p>ה' מכביד את לבו בחמש המכות האחרונות, ככתוב -<p>שמות י1: "ויאמר ה' אל משה בא אל פרעה כי אני הכבדתי את לבו ואת לב עבדיו למען שתי אתתי אלה בקרבו"<p>וזהו כנראה משמעה של "היד החזקה'" שמזכירים בקשר ליציאת מצרים, ככתוב -  <p>שמות ג19: "ואני ידעתי כי לא יתן אתכם מלך מצרים להלך ולא ביד חזקה"<br />שמות ו1: "ויאמר ה' אל משה עתה תראה אשר אעשה לפרעה כי ביד חזקה ישלחם וביד חזקה יגרשם מארצו"<br />שמות יג9: "והיה לך לאות על ידך ולזכרון בין עיניך למען תהיה תורת ה' בפיך כי ביד חזקה הוצאך ה' ממצרים"<br />שמות לב11: "ויחל משה את פני ה' אלהיו ויאמר למה ה' יחרה אפך בעמך אשר הוצאת מארץ מצרים בכח גדול וביד חזקה"   <br />דברים ד34: "או הנסה אלהים לבוא לקחת לו גוי מקרב גוי במסת באתת ובמופתים ובמלחמה וביד חזקה ובזרוע נטויה ובמוראים גדלים ככל אשר עשה לכם ה' אלהיכם במצרים לעיניך"<br />דברים ה14: "וזכרת כי עבד היית בארץ מצרים ויצאך ה' אלהיך משם ביד חזקה ובזרע נטויה על כן צוך ה' אלהיך לעשות את יום השבת"<br />דברים ו21: "ואמרת לבנך עבדים היינו לפרעה במצרים ויציאנו ה' ממצרים ביד חזקה"<br />דברים ז8: "כי מאהבת ה' אתכם ומשמרו את השבעה אשר נשבע לאבתיכם הוציא ה' אתכם ביד חזקה ויפדך מבית עבדים מיד פרעה מלך מצרים"<br />דברים ט26: "ואתפלל אל ה' ואמר אדני ה' אל תשחת עמך ונחלתך אשר פדית בגדלך אשר הוצאת ממצרים ביד חזקה"<br />דברים כו8: "ויוצאנו ה' ממצרים ביד חזקה ובזרע נטויה ובמרא גדל ובאתות ובמפתים"<br />ירמיהו לב21: "ותצא את עמך את ישראל מארץ מצרים באתות ובמופתים וביד חזקה ובאזרוע נטויה ובמורא גדול"<br />תהלים קלו12: "ביד חזקה ובזרוע נטויה כי לעולם חסדו"<br />דניאל ט15: "ועתה אדני אלהינו אשר הוצאת את עמך מארץ מצרים ביד חזקה ותעש לך שם כיום הזה חטאנו רשענו"<p>כידוע גם כן, הרמב"ם מתייחס בפרק השמיני של "שמונה פרקים" שלו לשאלה, כיצד יתכן שה' חיזק את לב פרעה מבחינת הבחירה. תשובה אחת היא מה שהזכרתי למעלה – שחיזוק לבו על-ידי ה' נעשה רק לאחר חיזוק לבו על-ידי עצמו, באותו מספר של פעמים. <br />ואולם, כאן ברצוני להראות, כי ה' מתנהג בחזק יד לא רק לשלילה אלא גם לחיוב לעבדיו הנביאים. הנה בישעיה נאמר – <p>ישעיהו ח11: "כי כה אמר ה' אלי כחזקת היד ויסרני מלכת בדרך העם הזה לאמר"<p>ובירמיה נאמר – <p>ירמיהו כ7: "פתיתני ה' ואפת חזקתני ותוכל הייתי לשחוק כל היום כלה לעג לי"<p>ועוד (ונשים לב גם לדמיון של תוכל-אוכל) –<p>ירמיהו כ9: "ואמרתי לא אזכרנו ולא אדבר עוד בשמו והיה בלבי כאש בערת עצר בעצמתי ונלאיתי כלכל ולא אוכל" <p>וביחזקאל נאמר –<p>חזקאל ג14: "ורוח נשאתני ותקחני ואלך מר בחמת רוחי ויד ה' עלי חזקה"<p>וביחזקאל אף מוזכר כי מלוכתו של ה' על ישראל היא ביד חזקה – <p>יחזקאל כ33: "חי אני נאם אדני ה' אם לא ביד חזקה ובזרוע נטויה ובחמה שפוכה אמלוך עליכם"<p>ואף גאולה אחרונה תהיה כגאולה ראשונה מבחינת היד החזקה –<p>יחזקאל כ34: "והוצאתי אתכם מן העמים וקבצתי אתכם מן הארצות אשר נפוצתם בם ביד חזקה ובזרוע נטויה ובחמה שפוכה"<p>ואגב, גם באדום מוזכר ביטוי זה –<p>במדבר כ20: "ויאמר לא תעבר ויצא אדום לקראתו בעם כבד וביד חזקה"<p>אולי לכן הניצחון של אחרית הימים מוזכר עליו, ככתוב -<p>עובדיה א21: "ועלו מושעים בהר ציון לשפט את הר עשו והיתה לה' המלוכה"<p>והר עשו הוא אדום, ככתוב קודם –<p>עובדיה א8: "הלוא ביום ההוא נאם ה' והאבדתי חכמים מאדום ותבונה מהר עשו"<br />
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

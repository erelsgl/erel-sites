<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1707.html' />
 <title>פרשת  וירא- מה נלמד מניסיון העקדה לתקופתנו?אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1707.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת  וירא- מה נלמד מניסיון העקדה לתקופתנו?אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת וירא מה נלמד מניסיון העקדה לתקופתנו ? </p><p>מאת: אהובה קליין.<br />בפרשה זו  שוב אברהם מתנסה בניסיון קשה. אלוקים מצווה אותו לקחת את בנו יחידו יצחק ולעקוד אותו בהר המוריה כנאמר: "וַיְהִי, אַחַר הַדְּבָרִים הָאֵלֶּה, וְהָאֱלֹהִים, נִסָּה אֶת-אַבְרָהָם; וַיֹּאמֶר אֵלָיו, אַבְרָהָם וַיֹּאמֶר הִנֵּנִי.  וַיֹּאמֶר קַח-נָא אֶת-בִּנְךָ אֶת-יְחִידְךָ אֲשֶׁר-אָהַבְתָּ, אֶת-יִצְחָק, וְלֶךְ-לְךָ, אֶל-אֶרֶץ הַמֹּרִיָּה ; וְהַעֲלֵהוּ שָׁם, לְעֹלָה, עַל אַחַד הֶהָרִים, אֲשֶׁר אֹמַר אֵלֶיךָ.  בַּיּוֹם הַשְּׁלִישִׁי, וַיִּשָּׂא אַבְרָהָם אֶת-עֵינָיו וַיַּרְא אֶת-הַמָּקוֹם--מֵרָחֹק.  וַיֹּאמֶר אַבְרָהָם אֶל-נְעָרָיו, שְׁבוּ-לָכֶם פֹּה עִם-הַחֲמוֹר, וַאֲנִי וְהַנַּעַר, נֵלְכָה עַד-כֹּה; וְנִשְׁתַּחֲוֶה, וְנָשׁוּבָה אֲלֵיכֶם"  [בראשית  כ"ב, א'- ו'].<br />השאלות הן:<br />א] מה  כוונת הכתוב: "וַיְהִי, אַחַר הַדְּבָרִים הָאֵלֶּה"?<br />ב] מי הם שני הנערים שליוו את אברהם - והיכן היה יצחק בתום העקדה?<br />ג] היכן הייתה שרה במעשה העקדה - ומה הייתה מטרת העקדה?<br />תשובות<br />"וַיְהִי, אַחַר הַדְּבָרִים הָאֵלֶּה"<br />על פי רש"י: שני פירושים:<br />א] יש מרבותינו הסוברים: כי הניסיון הזה התרחש לאחר  דברי השטן  שהיה מקטרג לפני ה' ואומר לו: מכל סעודה שעשה  אברהם לפניך, [ביום שנגמל יצחק ואברהם עשה לו משתה ]ככתוב: "וַיִּגְדַּל הַיֶּלֶד, וַיִּגָּמַל; וַיַּעַשׂ אַבְרָהָם מִשְׁתֶּה גָדוֹל, בְּיוֹם הִגָּמֵל אֶת-יִצְחָק".[לעיל, כ"א, ח']<br />אברהם - לא הקריב לפניך  אפילו פר אחד, או איל אחד. <br />ענה לו ה': את כל המשתה עשה אברהם בשביל בנו ,אבל למעני היה מוכן לתת אפילו את הבן עצמו – כלומר - אם הייתי אומר לו שיזבח אותו לפניי - לא היה מעכב!<br />לכן הניסיון הזה של העקדה בא להוכיח: כמה אברהם היה  צדיק.<br />ב] יש אומרים: אחר דבריו של ישמעאל - שהיה מתפאר – מתגאה -  על יצחק שמל בן שלוש עשרה שנה ולא התנגד לכך - למרות שהייתה לו כבר הבנה בעניין - [הייסורים הכרוכים בכך]<br />ענה לו יצחק: באיבר אחד אתה  רוצה לירא אותי? אין לך שום זכות להתגאות בכך אילו הקב"ה אמר  לי שאקריב את  עצמי – לא הייתי מעכב זאת.<br />מכאן , אחר הדברים האלה בא - להוכיח את  צדקתו של  יצחק והנה גם הוכחה כי אברהם אביו  היה צדיק : כאשר ה' קורא לו הוא עונה: "הִנֵּנִי".  <br />על כך אומר רש"י: כך היא ענייתם של חסידים - כך עונים הצדיקים לקריאתו של ה'. המילה : "הִנֵּנִי" היא לשון ענווה - לשון של ביטול והכנעה - כאומר: "הנני"  מוכן ומזומן לפניך לעשות את כל מה שתצווה עלי.<br />זהותם של שני הנערים שהתלוו אל אברהם ויצחק.<br />המתבונן על אופן  היענותו של  אברהם לקיים את ניסיון העקדה, מתרשם על פי הכתוב - שאברהם מזדרז לקיים את הציווי ללא שאלות וקושיות - כפי הכתוב:<br />"וַיַּשְׁכֵּם אַבְרָהָם בַּבֹּקֶר, וַיַּחֲבֹשׁ אֶת -חֲמֹרוֹ, וַיִּקַּח אֶת-שְׁנֵי נְעָרָיו אִתּוֹ, וְאֵת יִצְחָק בְּנוֹ; וַיְבַקַּע, עֲצֵי עֹלָה, וַיָּקָם וַיֵּלֶךְ, אֶל-הַמָּקוֹם אֲשֶׁר-אָמַר-לוֹ הָאֱלֹהִים".<br />רש"י מסביר: "וַיַּשְׁכֵּם"- אברהם קם בבוקר בשעה  מוקדמת - לפי שהזדרז במצווה והשכים טרם נץ החמה [פסחים ד]<br />"וַיַּחֲבֹשׁ": אברהם בעצמו חבש את החמור ולא נעזר בעבדיו. לפי שאהבה מקלקלת את השורה [האהבה מסוגלת לשנות ולשבש את הסדר הרגיל הנהוג.]<br />אברהם שחיבב את המצווה  , הוא שינה ממנהגו – עשה זאת בעצמו, למרות שלא היה רגיל  לכך - וכאן לא נעזר בנעריו.<br />הנערים היו: ישמעאל ואליעזר, והוא הוצרך לקחת אותם אתו מהטעם: שאין אדם חשוב רשאי לצאת לדרך - ללא ליווי של שני אנשים באופן שאם האחד  יצטרך לנקביו ויתרחק יהיה השני  עומד עמו ולא יאלץ להישאר לבד אפילו שעה אחת קלה .<br />על פי תנחומא: לקח אברהם אתו את שני הנערים : ישמעאל ואליעזר,  מתוך מחשבה שעד שהוא ילך להקריב את יצחק, ישמרו הם על הכלים , מיד נוצרה תחרות בין ישמעאל ואליעזר.<br />אמר ישמעאל: עכשיו אברהם מקריב את יצחק בנו לעולה, ואני בנו בכורו לכן אני היורש של אברהם. אמר לו אליעזר: אביך כבר  גירש אותך בעבר למדבר. ואילו אני העבד שלו המשרת אותו ביום וגם בלילה - ולכן אני היורש ובאותו זמן רוח הקודש מקשיבה ומשיבה: לא זה יורש ולא זה יורש.<br />משחזר אברהם מן העקדה - אל משרתיו, יצחק היכן היה? הוא אינו מוזכר ששב עם אביו אל הנערים.<br />על כך שתי תשובות:<br />א] על פי הפשט: יצחק חזר עם אביו ופשוט אינו מוזכר בפסוק, כי היה טפל ונלווה אל אביו.<br />ב] לפי המדרש - מלאכים לקחוהו לבית המדרש של שם [ויש אומרים: לגן עדן] שם למד תורה במשך שלוש שנים  ואילו אברהם ונעריו חזרו לבאר שבע - לתקופה  קצרה - כי ביתו היה בחברון.<br />שרה בזמן העקדה ומטרת ניסיון העקדה.<br />במדרש נאמר כאשר ה' ציווה את אברהם:<br />"וְלֶךְ-לְךָ, אֶל-אֶרֶץ הַמֹּרִיָּה; וְהַעֲלֵהוּ שָׁם, לְעֹלָה, עַל אַחַד הֶהָרִים, אֲשֶׁר אֹמַר אֵלֶיךָ".  <br />באותה שעה הרהר אברהם בלבו ואמר: מה אעשה? אם אני אודיע לשרה - נשים דעתן קלה, ואם איני מודיעה ואגנוב אותו, כיון שלא תהא רואה אותו - תחנוק את עצמה, מה עשה אברהם? אמר לשרה: תקני לנו מאכל ומשתה ונשמח היום. ענתה לו: מה סיבה של שמחה זו? אמר לה: זקנים  כמונו נולד להם בן בזקנותם - ולא ישמחו? הלכה וקנתה את המאכל. בזמן הסעודה אמר לה: את יודעת כשהייתי בן שלוש שנים הכרתי את בוראי, ונער זה גדל ולא קיבל חינוך. ויש מקום אחד ששם מחנכים את התינוקות ואקח אותו לשם, אמרה לו קחנו לשלום , השכים אברהם בבקר ואמר: שמא שרה תתחרט על תשובתה  ותסרב לקיים את דבריה, לכן אקום מוקדם בעודה ישנה-ועוד הייתי מעוניין שלא יראו אותנו בני אדם.[מדרש תנחומא]<br />ה"נתיבות שלום" מבאר:[על פי  ב"ר , נ"ה, ו']<br />העמידה בניסיון היא כמו נס { תורן } של ספינה שהכול רואים  אותו מרחוק - היות והוא גבוה מאד, כמו שנאמר בתהלים:<br />"נָ&#1432;תַ&#1444;תָּה לִּֽירֵאֶ&#1443;יךָ נֵּ&#1453;ס לְהִתְנוֹסֵ&#1425;ס" [תהלים ס', ו'] הניסיונות שה' מביא ליראיו הם מתנה מן השמים - כי על ידי כך היהודי מתגדל ומתרומם ומתעלה בדומה לנס  בראש הספינה וכך הניסיונות מגבירים את היהודי לדרגות עילאיות ולדרגה הגבוהה מסוגל להגיע היהודי רק על ידי הניסיונות.<br />לאור האמור לעיל: ניתן להסיק: כי גם בימינו - תקופה של מלחמה רב זירתית , נלמד  מאברהם אבינו - לעמוד בניסיונות הקשים בתקופה זו במיוחד - על ידי שנתחזק באהבת חינם ובאחדות העם -  נתחבר לתורה הקדושה , נרבה במצוות וחסדים ובאופן  זה נקיים את השליחות של עם ישראל – להיות ממלכת כוהנים וגוי קדוש  וכך נוכל להאיר – ולשמש אור לגויים. <br />יפים וחשובים דברי המשנה במסכת אבות:<br />"עֲשָׂרָה נִיסְיוֹנוֹת נִתְנַסָּה אַבְרָהָם אָבִינוּ עָלָיו הַשָּׁלוֹם, ְעָמַד בְּכֻולָּם;<br />לְהוֹדִיעַ כַּמָּה חִיבָּתוֹ שֶׁל אַבְרָהָם אָבִינוּ עָלָיו הַשָּׁלוֹם"<br /> [מסכת אבות ה' ]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

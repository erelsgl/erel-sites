<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת ואתחנן - האם תחנוני משה הועילו?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/forums_150.html'/>
<meta name='author' content="אהובה קליין" />
<meta name='receiver' content="Ahuvak @ bezeqint.net" />
<meta name='jmQovc' content="tnk1/messages/forums_150.html" />
<meta name='tvnit' content="" />
<link rel='canonical' href='https://tora.us.fm/tnk1/messages/forums_150.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_forums_150' class='mnyeym1 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/1.html'>בין ה' לאדם</a>&gt;<a href='../../tnk1/msr/1tfila.html'>תפילות במקרא</a>&gt;</div>

</div>
<!--NiwutElyon1-->
<h1 id='h1'>פרשת ואתחנן - האם תחנוני משה הועילו?</h1>
<div id='idfields'>
<p>קוד: פרשת ואתחנן - האם תחנוני משה הועילו? בתנ"ך</p>
<p>סוג: מניעים1</p>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript'>kotrt()</script>
<div id='tokn'>
<p> פרשת ואתחנן-האם תחנוני משה הועילו? / מאת: אהובה קליין</p><p>הפרשה פותחת בתחנוני משה אל ה' בבקשה להיכנס לארץ הקודש, וכך נאמר בלשון הכתוב:<br />"ואתחנן אל ה' בעת ההיא לאמור: ה' אלוקים אתה החילות להראות את- עבדך את – גודלך ואת ידך החזקה, אשר מי אל בשמים ובארץ אשר יעשה כמעשיך וכגבורתך?<br />אעברה- נא ואראה את – הארץ הטובה אשר בעבר הירדן ההר הטוב  הזה והלבנון.." [דברים ג,כ"ג-כ"ה]<br />ותשובת ה' הייתה: "...רב לך, אל תוסף דבר אלי עוד בדבר  הזה עלה לראש הפסגה ושא עינך ימה וצפונה ותימנה ומזרחה וראה בעינך, כי לא תעבור את הירדן  הזה.." [שם,ג,כ"ו-כ"ט]<br />השאלות הנשאלות כאן הן:<br />שאלה א: מדוע חפץ משה מאד להיכנס לארץ הקודש?<br />שאלה ב: באיזה אופן התחנן משה אל ה' על-מנת שימלא לו את בקשתו? <br />שאלה ג:  מדוע משה  מדגיש את נושא: הזמן: "בעת  ההיא"?<br />שאלה ד:  האם תחנוני משה הועילו?<br />התשובה לשאלה א: מעניין כי בשאלה זו דנה גם הגמרא: "מפני מה נתאווה משה להיכנס לארץ וכי לאכול  מפריה הוא צריך? או לשבוע מטובה הוא צריך? אלא, כך אמר משה: הרבה מצוות נצטוו ישראל ואין מקיימין, אלא בארץ ישראל- אכנס לארץ ישראל כדי שיתקיימו כולן על ידי" [סוטה י"ד]<br />כוונת הגמרא: האם משה שהוא ברמה רוחנית כה גבוהה - זקוק לפירות ארץ ישראל כדי להירגע ולרומם את רוחו?<br /> אלא, מטרתו הייתה לקיים מצוות שאין אפשרות לקיימן בחוץ לארץ, אלא רק בארץ ישראל.<br />התשובה לשאלה ב: לפי מה שמסופר במדרש רבה לפרשת: "וזאת הברכה"-  התפלל משה חמש מאות  וחמש עשרה תפילות ואם נוסיף למניין  אותיות אלה- את מניין אותיות הויה = 26- נגיע לסכום של 541= בגימטרייא-"ישראל"- מכאן  לומדים: כי כאשר עם ישראל דבק באלוקים  תפילתם- <br />מתקבלת במרומים, <br />חז"ל מוסיפים כי המילה: "ואתחנן" בגימטרייא- תפלה, שירה,- מכאן מסיקים -כי רצוי מאד שנתפלל מתוך שירה וזימרה, כפי שכתוב בתהילים: "כל עצמותי תאמרנה" [תהילים ל"ה,י]<br />ויש אומרים כי הדבר מרמז על: יד וראש- כלומר תפילין.</p><p></p><p>ויש דעה שאומרת: משה התפלל תפילה שהיה משוכנע שהיא לא תשוב ריקם,<br />הכוונה-  לתפילת י"ג מידות של רחמים, <br />בתפילתו  תחילה משבח את  הקב"ה ורק אחר כך שוטח את  תחנוניו, כפי שכתוב: "אתה החילות להראות את עבדך את גודלך" משה טוען כי הוא אמר תפילת י"ג מידות- שהרי הובטח לו שאינן  שבות ריקם, כעת משה מבקש שאכן בקשות אלה תתממשנה.<br />אך מנגד, אלוקים  נשבע למשה שלא יכניסו לארץ-<br /> כפי שכתוב: "ויאמר ה' אל- משה ואל אהרון: יען לא האמנתם בי להקדישני לעיני בני ישראל, לכן לא  תביאו את הקהל הזה אל הארץ אשר נתתי להם"<br />[במדבר כ, י"ב]<br />מסיבה זו ה' ביקש את משה להפסיק להוסיף עוד תפילות.<br />ומכאן ניתן ללמוד יסוד חשוב, כי יש ערך למילה  ולשבועה וכאשר מבטיחים יש גם לקיים.<br />התשובה לשאלה ג: משה אומר: "בעת ההיא" - והוא מתכוון לתקופה  בה התנהלו מלחמות ישראל נגד מלכי עבר הירדן המזרחי ולכן מאחר שמשה נלחם בסיחון – מלך האמורי ובעוג מלך הבשן- חשב שאולי-<br /> " הותר הנדר" והוא יוכל להשתתף בכיבוש ארצות שבעה גויים - ממערב לירדן וזאת על פי הפתגם:<br />"המתחיל במצווה אומרים לו גמור"[ירושלמי פסחים: ה]<br />לכן משה כיוון תפילתו דווקא לזמן ההוא.<br />התשובה לשאלה ד: האם תחנוני משה הועילו:<br />על כך עונה:הצדיק רבי שמואל מסוכאצ'וב, בעל "שם משמואל": משה ביקש שתי בקשות:<br />א]לעבור את הירדן.<br /> ב] לראות את ארץ ישראל ממערב לירדן,<br /> על כך אמרו חז"ל: ש"תפילה עשתה מחצה" [ויקרא רבה י,ה] גם במקרה זה תפילתו הועילה  רק לקבל מחצית הבקשה- לראות את הארץ הקדושה זכה, אבל לא זכה להיכנס אליה.<br />ומדוע ה' ביקש ממשה לא להוסיף להתפלל? התשובה לכך היא: כי מעתה המנהיגות הוטלה על יהושע ותפקידו של משה תם ולא היה ערך שמשה יכנס לארץ ויראה איך יהושע תלמידו ינהיג את העם.<br />לסכום: ניתן להסיק "אפילו חרב חדה מונחת על צווארו של אדם  – אל ימנע עצמו מן הרחמים".[דברי הגמרא]<br />גם במצב של משה: אומנם ה' נשבע שלא יכנס לארץ וכבר נתמנה יהושע למנהיג, אך בזכות תחנוני משה- לפחות זכה במחצית המשאלה: לראות את ארץ ישראל!<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
<meta http-equiv='Content-Type' content='text/html; charset=windows-1255' />
<meta http-equiv='Content-Script-Type' content='text/javascript' />
<meta http-equiv='revisit-after' content='15 days' />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>אל תען כסיל כאיוולתו???</title>
<meta name='author' content='רפי שחורי' />
<meta name='receiver' content='כפית של נח"ת אב התשנ"ח' />
<meta name='jmQovc' content='tnk1/messages/ljon_jorj_ksl1_0' />
<meta name='tvnit' content='' />
</head><body class='tguva'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'>
<a href='../index.html'>ראשי</a>&gt;<a href='../ljon/jorj/ksl1.html'>כסל1</a>&gt;</div>
</div>
<!--NiwutElyon1-->
<h1 id='h1'>אל תען כסיל כאיוולתו???</h1>
<div style='display:none'>
<p>מאת: רפי שחורי
<p>אל: כפית של נח"ת אב התשנ"ח
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>תגובה ל: <a href='../ljon/jorj/ksl1.html'>כסל1</a> שנכתבה ב21:03:58&nbsp;&nbsp;08.11.2004
<hr />
<div id='tokn'>
באחד מעיוני בספר משלי, מצאתי סדרת פסוקים מעניינת ומעוררת תמיהה. זאת מכיוון, שבסדרה זו, פסוק אחר פסוק, מופיעות שתי הוראות סותרות: "אל תען כסיל כאולתו פן תשווה-לו גם אתה: ענה כסיל כאולתו פן-יהיה חכם בעיניו".
<br />ניסיתי במשך זמן ליישב את הסתירה, בדרך שתתאים גם לשאר הסדרה והגעתי למסקנה הבאה: ההוראה הראשונה, חותמת למעשה סדרת הגדרות המתאימה לסוג מסוים של כסיל – אליו יש להתייחס לפי ההוראה הראשונה. ההוראה השניה, באה לומר כיצד להתנהג לסוג אחר של כסיל, שהגדרותיו מופיעות בהמשך להוראה השניה.
<br />עיינתי בפס' א' בפרק (כ"ו) ומצאתי, כי "כשלג בקיץ וכמטר בקציר כן לא-נאוה לכסיל כבוד". כסיל שדבריו הם בבירור דברי הבל ורעות רוח, שממילא אין דעת הסביבה נתונה להם, בודאי שאין לענות לו – לא לרדת לרמתו, פן רמת הכסיל והמשיב – שוות יהיו. לעומתו, כסיל ומשל בפיו, העלול להפכו חכם בעיני הסביבה, יש לענות לו ולהפריך דבריו פן ישגה ויטעה אנשים רבים בשגיונותיו.
<br />הסבר שאר הפסוקים לפי תזה זו: "כצפור לנוד וכדרור לעוף כן קללת חנם לא (לו קרי) תבוא" – כסיל שדבריו הם סתם "באויר", קללתו קללת חנם היא ולא רק שלא תבוא, אלא אולי אף לו תבוא.
<br />אמצעי הענישה: לסוס – נאה השוט, לחמור – נאה המתג, ולכסיל ידידנו – נאה השבט. המסקנה לגבי כסיל זה, היא ההוראה הראשונה.
<br />"ענה כסיל כאולתו...": כסיל זה הוא שליח הרשע. ברור שהכסיל, הוא גם שקרן. "מקצה רגלים חמס שתה שלח דברים ביד – כסיל"; "דליו שוקים מפסח ומשל בפי כסילים". מקצה הרגלים ושותה החמס, הוא שולח את דבריו ביד הכסיל. הרשע, הוא לא בהכרח כסיל. הכסיל, השקרן ("דליו שוקים מפסח" – לשקר אין רגלים), מקבל את דבריו הפי הרשע (מקצה הרגלים – גורם לשקר), לכן מצוי בפיו המשל ה"חכם".
<br />כצרור אבן במרגמה": האבן לבד, אין לה כח. המרגמה, היא היא שנותנת לאבן את כוחה. כך גם הכסיל – לו כשלעצמו, אין כבוד ורק משח הרשע הוא שנותן לו את ה"כבוד וה"חכמה". שיכור – מתנודד בהילוכו ו"מעלה חוחים" (משים עצמו כחוח אין בו צורך ותולעת וכל כולו – רוע וטפשות הוא). הכסיל הנ"ל מדייק וקולע בדבריו, אך מאחריהם מסתתרת טפשות פה. גם אם קוטף הכסיל כבר במשליו, עדיין אינו שווה מאומה – כשהוא עומד לעצמו.
<br />כך הוסברו שתי ההוראות הסותרות לכאורה, ובאו על יישובן.
<p>
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body></html>
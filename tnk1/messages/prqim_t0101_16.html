<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>טוב מאד זה יצר הרע</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/prqim_t0101_16.html'/>
<meta name='author' content="חגי הופר" />
<meta name='receiver' content="" />
<meta name='jmQovc' content="tnk1/messages/prqim_t0101_16.html" />
<meta name='tvnit' content="" />
<link rel='canonical' href='http://tora.us.fm/tnk1/messages/prqim_t0101_16.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_prqim_t0101_16' class='pyrwj '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/0.html'>בין אדם לנפשו</a>&gt;<a href='../../tnk1/msr/0ipuq.html'>מידת האיפוק</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/klli/mdrjim/index.html'>פירושים על פירושים</a>&gt;<a href='../../tnk1/klli/mdrjim/agda.html'>פירושים על מדרשי אגדה</a>&gt;</div>

</div>
<!--NiwutElyon1-->
<h1 id='h1'>טוב מאד זה יצר הרע</h1>
<div id='idfields'>
<p>קוד: טוב מאד זה יצר הרע בתנ"ך</p>
<p>סוג: פירוש</p>
<p>מאת: חגי הופר</p>
<p>אל: </p>
</div>
<script type='text/javascript'>kotrt()</script>
<div id='tokn'>
"והנה טוב מאוד" (בראשית, א', 31). <br />אומר מדרש בראשית רבה, ט', ט': "'והנה טוב מאוד - זה יצר טוב. 'והנה טוב מאוד' - זה יצר רע. וכי יצר הרע טוב מאוד. אתמהה. אלא שאלולי יצר הרע לא בנה אדם בית ולא נשא אישה ולא הוליד ולא נשא ונתן...". <br />ועדיין נשאלית השאלה - אם ניתן היה בידינו להפטר מהיצר הרע - האם היינו עושים את זה? פעם, בביקורי בישיבה כלשהי שאלתי את השאלה הזו וקיבלתי לתדהמתי את תשובה שלילית, עבודת ה' שלהם היא מתוך היצר הרע, אמרו לי. אך האם זה נכון, והרי יש יצר רע, שגורם למעשים שליים ביותר, ודי אם נזכיר רצח, גנבה, ועד - לא עלינו - נטיות מיניות למיניהן, כמו פדופיליה, למשל, שודאי - כך אני אומר - נרצה לבטל אותן אם אפשר, וכך באמת במקרה האחרון מציעים הצעות כסירוס כימי וכיוב' ורבים התומכים בהם, לעיתים גם המנוגעים עצמם. <br />ועוד, מן הצד השני יש לשאול, כי בנצרות טוענים לביטול היצר הרע, אך אז מתעוררת השאלה - האמנם הפניית הלחי השנייה היא טובה בכל מצב? שהרי לעיתים קרובות זה מונע הסתדרות נאותה בחיים וזה במובן ידוע מנוגד לטבע האנושי - והתוצאות בהתאם. האדם יכול להרגיש בתוכו כאילו הוא 'יצא פראייר' ולא לכולם מידת החסידות הנדרשת כדי להיות מן הנעלבים ולא עולבים - כפי שמופיע אותו עניין ביהדות עצמה. או שאולי אין עלינו להתחשב בחולשות-אנוש כאלו אלא אנו מציגים את האידיאל הכללי. אך ברבים מן הפעמים האדם מוצא את עצמו ניצב בפועל בפני הדילמה המתוארת ולא יודע כיצד לפעול, אם להבליג או לא, אם לשמור את מידת קדושתו שבחר בה, או לחללה על-ידי היענות לאתגר התגרנות שמציב לו הצד השני, וברבים מן הפעמים האדם נכשל בדבר זה, כי זו היא דרך העולם, עד כי ברוב המקרים עצם ההיענות לאתגר המוזכר תרגיע במידת מה את הצד השני, בהיווכחו שגם הצד הראשון רואה את הדברים כמוהו - גם אם בחלק מן המקרים זה רק ידרבנו יותר, אם אוהב-קרבות הוא, ואין לדעת - ואולי גם מסיבה זו לאוהב השלום עדיף להימנע מעימות כזה. ועוד יש כאן את שאלה הנזירות, שבה אני מקווה לגעת בזמנה ובמקומה - בפרשת הנזיר. אך כללית רק אומר, שאני מתנגד לשיטה זו ברוב הפעמים, מהטעם המוזכר פה למעלה, וכמו שמופיע אצל הנביא - "לא לתוהו בראה לשבת יצרה" (ישעיה, מה', 18), והוא גם קשור לפסוק שלנו כאן דרך ההבדל בין בריאה ותוהו.
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

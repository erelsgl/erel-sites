<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_179.html' />
 <title>פרשת בשלח-מאין כי סופם של אויבי ישראל להישמד?/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_179.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת בשלח-מאין כי סופם של אויבי ישראל להישמד?/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת בשלח - מאין כי סופם של אויבי ישראל להישמד?<br />מאת: אהובה קליין.<br />פרשת בשלח מתארת את כל הנסים שקרו לעם ישראל  מהרגע שיצאו ממצרים כפי  שנאמר בראשיתה.<br />"וַיְהִי, בְּשַׁלַּח פַּרְעֹה אֶת הָעָם, וְלֹא נָחָם אֱלֹהִים דֶּרֶךְ אֶרֶץ פְּלִשְׁתִּים, כִּי קָרוֹב הוּא:  כִּי אָמַר אֱלֹהִים, פֶּן יִנָּחֵם הָעָם בִּרְאֹתָם מִלְחָמָה--וְשָׁבוּ מִצְרָיְמָה. וַיַּסֵּב אֱלֹהִים אֶת הָעָם דֶּרֶךְ הַמִּדְבָּר, יַם סוּף; וַחֲמֻשִׁים עָלוּ בְנֵי יִשְׂרָאֵל, מֵאֶרֶץ מִצְרָיִם.  וַיִּקַּח מֹשֶׁה אֶת עַצְמוֹת יוֹסֵף, עִמּוֹ:  כִּי הַשְׁבֵּעַ הִשְׁבִּיעַ אֶת בְּנֵי יִשְׂרָאֵל, לֵאמֹר, פָּקֹד יִפְקֹד אֱלֹהִים אֶתְכֶם, וְהַעֲלִיתֶם אֶת עַצְמֹתַי מִזֶּה אִתְּכֶם".[ שמות: י"ג, י"ז- כ'] <br />השבת בה קוראים את פרשת בשלח- נקראת בשם : "שבת שירה" –על שם שירת הים ששרו בני ישראל כשחצו את ים סוף בנסי נסים.<br />הקורא את הפרשה והן את ההפטרה- פשוט נדהם מהתוכן אשר כה משקף את התקופה העכשווית שלנו- הן את האירועים המתרחשים  סמוך ל"שבת שירה" והן המסרים העכשוויים המלמדים את  דרך המנהיגים והעם  שלנו :<br />כיצד  להבין את האויבים סביבנו - את כוונתם ומה נדרש בזמן זה ממש מתוך העם שלנו ומהמנהיגות?<br />השאלות הן<br />א] כיצד משמש משה דוגמא אישית לעם ישראל?<br />ב]  מה הרתיע  את האויבים אז - ועשוי להרתיע גם היום?<br />תשובות.<br />משה משמש דוגמא אישית  לעם ישראל<br />התורה מציינת כי משה לקח אתו את עצמות יוסף למטרת קבורה בישראל!<br />"וַיִּקַּח מֹשֶׁה אֶת עַצְמוֹת יוֹסֵף, עִמּוֹ:  כִּי הַשְׁבֵּעַ הִשְׁבִּיעַ אֶת בְּנֵי יִשְׂרָאֵל, לֵאמֹר, פָּקֹד יִפְקֹד אֱלֹהִים אֶתְכֶם, וְהַעֲלִיתֶם אֶת עַצְמֹתַי מִזֶּה אִתְּכֶם".<br />על פי הגמרא נאמר: "תנו רבנן: בוא וראה כמה  חביבים מצוות על משה רבינו.<br />שכל  ישראל התעסקו בביזה ,והוא נתעסק במצוות, שנאמר: "חכם לב ייקח מצוות" [סוטה י"ג, ע"א]<br />בזמן שהמצרים טבעו בים סוף וגופותיהם  הועלו אל היבשה ועם ישראל היו מנצלים את ההזדמנות הנדירה להרוויח הון בביזת המצרים, משה לא התפתה ללכת אחר הכסף והזהב- אלא היה משקיע את זמנו  במצוות כבוד המת ומטפל בעצמות יוסף - לפי שהתורה  והמצוות  יקרים מפז ופנינים  כדברי דוד המלך:<br />"מִשְׁפְּטֵי ־ יְהוָה אֱמֶת; צָדְקוּ יַחְדָּו. הַנֶּחֱמָדִים--מִזָּהָב, וּמִפַּז רָב;    וּמְתוּקִים מִדְּבַשׁ, וְנֹפֶת צוּפִים"[תהלים  י"ט, י'- י"א]<br />הנה גם בימים אלה  - ההנהגה שלנו  המחוברת לתנ"ך  מיישמת את השבת עצמותיו של החייל  האחרון שהיה באדמות עזה :  גיבור ישראל  האחרון : רן  גואילי    הי"ד!  שהובא לקבר ישראל.<br />כמה סמלי הדבר  ממש בימים אלה!<br />מדהים במיוחד לקבל את השבת הקרובה - "שבת שירה"  המשקפת את הרגשות של עם ישראל גם בימים אלה ממש -התרוממות הרוח - כי כל השבויים והחללים הושבו לאדמת המולדת.<br />מעניין כי פרשת בשלח כוללת נושאים  רבים: כגון: הנסים שנעשו לעם ישראל: קריעת ים סוף, במדבר, ירידת המן , עמוד הענן ביום ועמוד האש בלילות...... ובכל זאת, הדגש על השירה שבה הביעו כולם את האמונה העוצמתית  בה' ובמשה עבדו! שהתעוררה בתוכם בראותם את כל הנסים שה' עשה להם כנאמר:<br />"וַיַּרְא יִשְׂרָאֵל אֶת־ הַיָּד הַגְּדֹלָה, אֲשֶׁר עָשָׂה יְהוָה בְּמִצְרַיִם, וַיִּירְאוּ הָעָם, אֶת יְהוָה; וַיַּאֲמִינוּ, בַּיהוָה, וּבְמֹשֶׁה, עַבְדּוֹ". [שמות י"ד, ט"ו]<br />הרתעת האויבים בזמן שעם ישראל  נושע.<br />נאמר בשירת הים: "שָׁמְעוּ עַמִּים, יִרְגָּזוּן;  חִיל  אָחַז, יֹשְׁבֵי פְּלָשֶׁת.  אָז נִבְהֲלוּ, אַלּוּפֵי  אֱדוֹם--  אֵילֵי מוֹאָב, יֹאחֲזֵמוֹ רָעַד;  נָמֹגוּ,  כֹּל יֹשְׁבֵי כְנָעַן.  תִּפֹּל עֲלֵיהֶם אֵימָתָה  וָפַחַד,  בִּגְדֹל זְרוֹעֲךָ יִדְּמוּ כָּאָבֶן:  עַד- יַעֲבֹר עַמְּךָ יְהוָה,  עַד יַעֲבֹר עַם זוּ  קָנִיתָ".  <br />אגדת חז"ל מתארת: נס  קריעת ים סוף וטביעת המצרים בתוכו הגיע לאוזני העמים בכל העולם, רבים מהם כעסו מאד שהוכחה אפסות האלוהים שהאמינו בו  -דווקא - על ידי אלוקי ישראל בהטביעו את המצרים שכול הפסלים שלהם לא הצליחו להושיעם, קינאו עמי העולם בעם ישראל שהפכו מעבדים מדוכאים - לגיבורים משוחררים ההולכים בארץ חדשה שתהיה שלהם ובידיהם  כל אוצרות המצרים,<br />ארץ מצרים נהרסה. העמים  שנתנו עד אותה תקופה מיסים למצרים הפסיקו לשלם  להם את המס - מכיוון שמלכות מצרים לא משלה עוד בשום עם,  להפך, הם עצמם נהרגו במכות מצרים, טבעו   בים סוף והמעט שנשאר נותר ללא רכוש!<br />הפלישתים ששכנו בקרבת ארץ ישראל ושמעו על כוונת עם ישראל לעבור דרך ארצם,-  פחדו מאד שינקמו בהם על שהרגו לפני שנים את בני שבט אפרים שיצאו ממצרים לפני שהגיע זמן הגאולה.<br />מלכי מואב - פחדו שבני ישראל ינקמו בהם בגלל המריבה שהייתה לפני שנים רבות בין רועי אברהם לבין רועי לוט - אבי המואבים.<br />מלכי כנען - פחדו  מאד מכיוון שידעו שארצם הובטחה לבני ישראל, ואם אלוקי ישראל מבטיח להם את ארץ כנען לא יוכל שום כוח שבעולם לעצור בעדו מלקיים את הבטחתו!<br />מכאן שכל העמים פחדו מבני ישראל –לפי שה' אלוקיהם שומר עליהם ומסייע להם תמיד.<br />מסקנה: נלמד שסופם של כל האויבים שיציקו לעם ישראל בעתיד -להישמד מן העולם כמו שהושמדו המצרים.<br />מתברר, כי מקור הכוח של עם ישראל להשגת ההרתעה, הניצחון והגאולה הוא – דווקא: רמת החיבור לתורה  ,קיום המצוות והאמונה.  התורה מתארת מצב שעם ישראל מגיעים למרה - והמים שם מרים ואין הם יכולים לשתות - כפי שנאמר:<br />"וַיָּבֹאוּ מָרָתָה--וְלֹא יָכְלוּ לִשְׁתֹּת מַיִם מִמָּרָה, כִּי מָרִים הֵם; עַל־כֵּן קָרָא שְׁמָהּ, מָרָה.  וַיִּלֹּנוּ הָעָם עַל מֹשֶׁה לֵּאמֹר, מַה נִּשְׁתֶּה. וַיִּצְעַק אֶל יְהוָה, וַיּוֹרֵהוּ יְהוָה עֵץ, וַיַּשְׁלֵךְ אֶל הַמַּיִם, וַיִּמְתְּקוּ הַמָּיִם; שָׁם שָׂם לוֹ חֹק וּמִשְׁפָּט, וְשָׁם נִסָּהוּ". [שמות  ט"ו, כ"ג- כ"ו]<br />רש"ר מסביר: כי כאן במקרה שהמים נעשו מרים עם ישראל קיבלו מה' תזכורת : כי  כל חיי עם ישראל  ינוצלו לעבודת ה', היינו - לקיום חוקים ומצוות  וזאת הייתה הקדמה לתורת ה' שעליהם  ללמדה במדבר. ואז משה הצטווה לזרוק גזע עץ למים שהיו מרים במשך שלושה ימים וכתוצאה  מכך המים  הומתקו..<br />כאן עם ישראל למדו כי על ידי קיום המצוות – יומתקו להם החיים.<br />יהוו רפואה לכל תחלואי הגוף והחברה.<br />על פי רש"י שם ה' נתן מקצת פרשיות התורה לישראל: שבת, פרה אדומה ודינים.<br />ה"נתיבות שלום" מסביר: כי המים מרמזים על התורה עבודת ה' ותפילה - והנה מה שקרה לאחר שהם היו בשיא האמונה בה' והיה נדמה שכח הבחירה נלקח מהם.<br />יצר הרע התגבר עליהם - ולפתע הרגישו מרירות בתורה ועבודה ובכל דבר שבקדושה - דבר המהווה ניסיון קשה אצל יהודי - כאשר נלקח ממנו הטעם ואינו מרגיש תענוג ומתיקות בעבודת ה'!<br />לעניות דעתי. העץ שמשה הצטווה להשליך אל המים – מרמז כי רק התורה  תשמש לנו הכוח המחזק ומגן על עם ישראל לאורך כל הדורות.<br />כדברי שלמה המלך האומר: "עֵץ חַיִּים הִיא לַמַּחֲזִיקִים בָּהּ, וְתֹמְכֶיהָ מְאֻשָּׁר." [משלי ג' י"ח]<br />מצודת דוד מסביר: "למחזיקים בה" –לאוחזים בה היא להם לעץ חיים, כי בעבורה ישיג  היהודי את החיים!<br />לסיכום,  לאור האמור לעיל, אני לומדים כי על ידי חיבור עם ישראל לתורה הקדושה וקיום המצוות- הדבר מעניק לנו כוח רוחני עוצמתי  ומשפיע על כוח ההרתעה של עם ישראל- בנוסף לכוח הגשמי - של צבא העם, הגורם שהאויבים יפחדו, ומנגד כאשר חלה הדרדרות רוחנית חלילה – כוח ההרתעה נחלש והאויב מרים ראש - דוגמת עמלק המופיע בסוף הפרשה - ה' מבטיח:<br />"וַיֹּאמֶר יְהוָה אֶל ־ מֹשֶׁה, כְּתֹב זֹאת זִכָּרוֹן בַּסֵּפֶר, וְשִׂים, בְּאָזְנֵי יְהוֹשֻׁעַ:  כִּי ־מָחֹה אֶמְחֶה אֶת זֵכֶר עֲמָלֵק, מִתַּחַת הַשָּׁמָיִם" [להלן י"ז, י"ד] <br />מההפטרה  מסר משירת דבורה הנביאה והשופטת:<br />כֵּן יֹאבְדוּ כָל אוֹיְבֶיךָ, יְהוָה,  וְאֹהֲבָיו, כְּצֵאת הַשֶּׁמֶשׁ בִּגְבֻרָתוֹ;<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

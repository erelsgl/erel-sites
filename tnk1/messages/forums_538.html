<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_538.html' />
 <title>"הרחמן הוא יקים לנו את סוכת דוד?"מה המשמעות?/אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_538.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>"הרחמן הוא יקים לנו את סוכת דוד?"מה המשמעות?/אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>"הרחמן יקים לנו את סוכת דויד.."-מה המשמעות?<br />מאמר / מאת: אהובה קליין.<br />בחג הסוכות נוהגים להגיד  בסיום הסעודה - בברכת המזון:<br />"הרחמן,הוא יקים לנו את סוכת דויד הנופלת"<br />השאלות הן:<br />א] מה משמעות משאלה זו?<br />ב] מה מקור פסוק זה?<br />ג]היכן מצאנו בתנ"ך דוגמאות לנושא הסוכות[ולא תמיד בהקשר לחג עצמו]?<br />התשובה לשאלה א]<br />המהר"ל עונה על כך:"דע שנקרא מלכות בית דויד :"סוכה"<br />כי כל מלכות נקרא:"בית"<br />לפי שהדבר שהוא מציאות חזק בעולם נקרא:"בית"- שהוא בניין קבוע וכן המלכות נקרא:"בית" מפני החוזק והקביעות שיש למלכות.<br />הבית כאשר נופל,נתבטל עניינו הראשון שהיה לו,<br />ואם חוזר להיבנות הוא בית חדש,ולא נקרא שהקים בית הנופל שכבר נתבטל רק כאילו בנה בית חדש מתחילה,אוכל בסוכה שאינו בית-שהוא בניין גמור וקבוע,ובקלות הוא חוזר ומעמידו-לכך אם נפל שייך בו הקמה והוא חוזר לעניין הראשון בקלות וכן מלכות בית דוד שהוא עומד להקמה אחר נפילת המלכות,נקרא המלכות:"סוכת דוד הנופלת".ואז  בשעת נפילתה יש עליה שם:"סוכה" כיון שהסוכה עומדת להקים אותה קרוב מאד והוא להקימו בקלות"<br />[נצח ישראל ל"ה]<br />לפי דברי המהר"ל הכוונה למשאלה הנכספת: בניין בית המקדש השלישי.<br />היות והסוכה היא קלה לבנייה ועוד יותר קלה לפירוק,כך עם ישראל מייחל שאותה סוכה שהיא- מלכות  בית  דוד- נפלה בזמן החורבן והייתה גלות קשה לעם ישראל-אותה מלכות תוקם במהרה כה בקלות כשם שמקימים סוכה שנופלת.<br />התשובה לשאלה ב]<br />מקור הפסוק:"הרחמן  הוא יקים לנו את סוכת דוד הנופלת"-בספר עמוס:<br />שם נאמר:"ביום ההוא אקים את סוכת דויד הנופלת, וגדרתי את פרציהן והריסותיו אקים ובניתיה כימי עולם"[עמוס,ט,י"א]<br />הכוונה: כי בתום הגלות  מלכות דויד שהייתה סוככת על עם ישראל תוקם<br />מחדש בעזרת הקב"ה.<br />לפי דברי רש"י: בתום הגלות והייסורים יבוא יום הגאולה.<br />הקב"ה יקים את מלכות דוד המשולה לסוכה הנופלת.<br />מצודת דויד מפרש באופן דומה:בתום הייסורים והגלות ה'  יקים את מלכות דויד שנפלה והושפלה בתקופת הגלות.<br />את הפירצה שהייתה בה –ה' יגדור מחדש והכוונה שלא ימלוך מלך אחר ,אלא ממלכות דויד בלבד.<br />לפי מצודת  ציון:ה' יבנה מחדש את החומה שנפרצה בזמן החורבן.<br />התשובה לשאלה ג]<br />הנה כמה דוגמאות להזכרת הסוכה בתנ"ך:<br />א]"כי יצפנני בסוכה ביום רעה יסתירני בסתר אוהלו בצור ירוממני"<br />[תהלים כ"ז,ה]<br />כאן דויד מתכוון להגנתו על ידי הקב"ה ביום רעה.<br />ב] "..סכותה לראשי ביום נשק:"[תהלים ק"מ,ה]<br />כשם שהסכך בסוכה מגן מפני השמש על יושביו,ומסמל את הגנת ה' על האדם.<br />דוד מתכוון כי ה' הגן עליו והיה כמחסה לראשו.<br />ג] "ויצא יונה מן העיר וישב מקדם לעיר ויעש לו שם סוכה וישב תחתיה בצל..."<br />יונה ד,ה]<br />ד]"ויעקב נסע סוכותה ויבן לו בית ולמקנהו עשה סוכות על כן קרא שם המקום סוכות"[בראשית ל"ג,י"ז]<br />לפי דברי רש"י: יעקב שהה במקום זה שמונה עשר חודשים שכללו:קיץ,חורף,קיץ.<br />ולכן עם הגעתו עשה סוכות לו ולמקנהו ולכן קרא למקום:סוכות.<br />בחורף עשה להם בית ובהגיע שוב הקיץ חזר  ועשה  להם סוכה.<br />ה]"ויצאו העם ויביאו ויעשו להם סוכות איש על גגו ובחצרותיהם ובחצרות בית האלוקים וברחוב שער המים וברחוב שער אפרים:ויעשו כל הקהל השבים מן השבי סוכות וישבו בסוכות כי לא עשו מימי יהושע בן-נון כן בני-ישראל עד היום ההוא ותהי שמחה  גדולה מאד.."[נחמיה ח,ט"ו -י"ח]<br />-לפי מקור זה,בני ישראל זכו בתקופת עזרא הסופר להקים סוכות גם  בחצרות בית המקדש.<br />ו]"...בחמישה עשר יום לחודש  השביעי הזה חג הסוכות שבעה ימים לה'.."<br />[ויקרא  כ"ג,ל"ד]<br />לסיכום,לאור האמור לעיל ניתן להסיק כי המנהג להגיד בחג הסוכות:<br />"הרחמן יקים לנו את סוכת דויד הנופלת" מקורו  בדברי עמוס והכוונה כי ביום הגאולה הקב"ה יקים את מלכות דויד  הנופלת מחדש- בקלות ממש כפי שמקימים סוכה שהתפרקה.<br />מעניין כי נושא הסוכה מופיע בתנ"ך גם בהקשר להגנה על יושביו על ידי הקב"ה ולא תמיד  דווקא בחג הסוכות וזאת ,למרות שהסוכה היא מבנה ארעי ולא קבוע כבית.<br />יהי רצון ועם ישראל יזכה במהרה לגאולה שלמה והשבת מלכות בית דוד,אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ישעיהו יב בימינו</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/msr_atid_16.html'/>
<meta name='author' content="זינדני יחזקאל" />
<meta name='receiver' content="" />
<meta name='jmQovc' content="tnk1/messages/msr_atid_16.html" />
<meta name='tvnit' content="" />
<link rel='canonical' href='http://tora.us.fm/tnk1/messages/msr_atid_16.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_msr_atid_16' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/atid.html'>העתיד</a>&gt;<a href='../../tnk1/msr/atid_hezizz.html'>צפונות העתיד על-פי התנ"ך</a>&gt;</div>

</div>
<!--NiwutElyon1-->
<h1 id='h1'>ישעיהו יב בימינו</h1>
<div id='idfields'>
<p>קוד: ישעיהו יב בימינו בתנ"ך</p>
<p>סוג: תוכן_מפורט</p>
<p>מאת: זינדני יחזקאל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p><br />      <br />                        ישעיה י"ב<p>א. וְאָמַרְתָּ, בַּיּוֹם הַהוּא ועתה, בראות כל אחד מישראל את ישועת ה' באחרית הימים, יאמר לעצמו... אוֹדְךָ יְהוָה, כִּי אָנַפְתָּ בִּי; יָשֹׁב אַפְּךָ, וּתְנַחֲמֵנִי מכיוון שכעסת עלי והגליתני, ועתה שב אפך מכעסך זה וגאלת אותי, אף על פי שאינני ראוי לכך. על כך, מודה אני לפניך ה'. ומובא ביחזקאל – פרק ל"ו פסוק ל"ב 'לֹא לְמַעַנְכֶם אֲנִי עֹשֶׂה, נְאֻם אֲדֹנָי יְהוִה יִוָּדַע, לָכֶם:  בּוֹשׁוּ וְהִכָּלְמוּ מִדַּרְכֵיכֶם, בֵּית יִשְׂרָאֵל'.</p><p>ב. הִנֵּה אֵל יְשׁוּעָתִי אֶבְטַח, וְלֹא אֶפְחָד אין אדם פוחד, אלא מעבירות שבידו, ומכיוון שעם ישראל רואים שה' בא להושיעם, בטוחים הם שסלח להם על עוונותיהם, ואין יותר מקום לפחד משום דבר כִּי עָזִּי וְזִמְרָת יָהּ יְהוָה ובמה תתבטא הישועה? על ידי זה, שיכרית את המציקים לישראל. כי ה' שהוא כוחי ומעוזי, יכרית ויזמר את הגוים, כפי שכורתים את ענפי הכרם במזמרות, ומובא בישעיה י"ח- ה 'וְכָרַת הַזַּלְזַלִּים בַּמַּזְמֵרוֹת'. שה' יכרית את העמים המזלזלים בישראל וַיְהִי לִי לִישׁוּעָה כי נקמת ה' בגוים, ישועה היא לישראל.</p><p>ג. וּשְׁאַבְתֶּם מַיִם, בְּשָׂשׂוֹן, מִמַּעַיְנֵי, הַיְשׁוּעָה מכיוון שהמשיל ה' את הישועה למעיינות, הנובעים ואינם כלים. אומר ה' לישראל, שעד עתה אכלו ושתו מרורים, שאבו ושתו מכוס הישועה, כי הגיע זמן גאולתכם. ואת כוס התרעלה, ששתו ממנה עם ישראל עד עתה, יעביר ה' לגוים, כי עת הנקמה הגיע, ומובא בישעיה נ"א- כ"ב: 'הִנֵּה לָקַחְתִּי מִיָּדֵךְ, אֶת כּוֹס הַתַּרְעֵלָה אֶת קֻבַּעַת כּוֹס חֲמָתִי, לֹא תוֹסִיפִי לִשְׁתּוֹתָהּ עוֹד. וְשַׂמְתִּיהָ בְּיַד מוֹגַיִךְ'. </p><p>ד. וַאֲמַרְתֶּם בַּיּוֹם הַהוּא אחרי הישועה הגדולה, תרגישו צורך לספר, על ישועות ה' שעשה עמכם הוֹדוּ לַיהוָה קִרְאוּ בִשְׁמוֹ ואז תאמרו זה לזה, הבה נודה לה', על ידי זה שנפרסם את שמו הגדול הוֹדִיעוּ בָעַמִּים, עֲלִילֹתָיו ונודיע שמו הקדוש, ומופתיו הגדולים בין העמים הַזְכִּירוּ, כִּי נִשְׂגָּב שְׁמוֹ הזכירו זה לזה שבחיו של המקום. כי טבע האדם ששוכח את המטיב לו, ומכיוון שהושיעם ה' ממצב אבוד, מן הראוי שלא לשכוח דבר זה, אלא להזכיר ולפרסם שבחיו.</p><p>ה. זַמְּרוּ יְהוָה, כִּי גֵאוּת עָשָׂה שירו לה', כי עשה עמנו מעשים נשגבים ונפלאים, שראוי להתגאות בהם מוּדַעַת זֹאת, בְּכָל הָאָרֶץ מעשה נפלאותיו, יתפרסמו ויודעו בכל הארץ.</p><p>ו. צַהֲלִי וָרֹנִּי, יוֹשֶׁבֶת צִיּוֹן עתה, לאחר שגאל אותך מכל אויביך מסביב, וירשת את כל ארצותיהם ואוצרותיהם העצומים. עליך להשתחרר ממועקות העבר, ולצהול ולשמוח בה', שגאל אותך גאולת עולם, לעיני כל העמים כִּי גָדוֹל בְּקִרְבֵּךְ, קְדוֹשׁ יִשְׂרָאֵל כי גאולת ישראל תהיה כל כך גדולה וחזקה, שלא תעיז עוד שום אומה להרים ידה על עם ה', ושמו של הקב"ה יתגדל ויתקדש בכל העולם, וה' הגדול הקדוש והנכבד, ישכון בקרב עמו ישראל, לעיני כל העמים.                      </p><p></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>


<li><a href="/tnk1/messages/msr_atid_16_0.html">הבעייה העיקרית...תאוות שלטון ורדיפת בצע...של יהודים <small>/ רמי ניר</small></a> &nbsp;&nbsp;<span class='date'>[נכתב ב-10:16:08&nbsp;&nbsp;12.04.2007]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>סיכום שמואל א ז</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/prqim_t08a07_1.html'/>
<meta name='author' content="ברוריה בן-דוד (וייס)" />
<meta name='receiver' content="" />
<meta name='jmQovc' content="tnk1/messages/prqim_t08a07_1.html" />
<meta name='tvnit' content="" />
<link rel='canonical' href='http://tora.us.fm/tnk1/messages/prqim_t08a07_1.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_prqim_t08a07_1' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sofrim/index.html'>סופרים בני דורנו</a>&gt;<a href='../../tnk1/sofrim/brurya/index.html'>ברוריה בן-דוד (וייס)</a>&gt;<a href='../../tnk1/sofrim/brurya/jmuela.html'>שיעורים בספר שמואל א</a>&gt;</div>

</div>
<!--NiwutElyon1-->
<h1 id='h1'>סיכום שמואל א ז</h1>
<div id='idfields'>
<p>קוד: סיכום שמואל א ז בתנ"ך</p>
<p>סוג: תוכן_מפורט</p>
<p>מאת: ברוריה בן-דוד (וייס)</p>
<p>אל: </p>
</div>
<script type='text/javascript'>kotrt()</script>
<div id='tokn'>
פרק ז 
<BR />מתוך הספר: "שיעורים בספר שמואל א" 
<P>מפלת ישראל בידי פלשתים, נפילת ארון הברית בשבי, חורבן שילה והרג כוהניה, עשויים היו לערער את רוח העם. בפרק ז נקרא מה עשה שמואל לחיזוק רוח העם, וכיצד עזר להם להתגבר על המשבר. 
<P>תושבי קרית יערים שמעו על המכה הגדולה שהכה ה' באנשי בית שמש, 
<BR />לפיכך התכוננו כראוי לקבלתו אל בית אבינדב הכוהן (אפשר ששמו על שם שני בני אהרן נדב ואביהו), את בנו שנקרא אלעזר כשם אלעזר בן אהרן הכוהן, קדשו לשמור את ארון ה'.
<BR />הארון נשאר בקרית יערים שנים רבות, עד שהעלהו דוד ירושלימה.
<BR />"ויקם וילך דוד וכל העם אשר אתו מבעלי יהודה להעלות משם את ארון האלקים" (שמ"ב ו ב).
<BR />"בעלי יהודה" היא קרית יערים "ותאר הגבול בעלה היא קרית יערים "
<BR />(יהו' טו ט), בדה"א יג ו כתוב: "ויעל דוד וכל ישראל בעלתה אל קרית יערים אשר ליהודה להעלות משם את ארון האלקים". 
<P>מה גרם לתמורה הרוחנית בחיי העם?
<BR />המאורעות הקשים: חורבן שילה, גלות הארון, המכה הגדולה שהכה ה' באנשי בית שמש, מכות ה' בערי הפלשתים, ושיבת הארון לישראל עוררו את העם לשוב לאלוקיו. 
<P>מה מעיד שתהליך השיבה לה' היה איטי?
<BR />הפסוק "וירבו הימים ויהיו עשרים שנה וינהו כל בית ישראל אחרי ה'" (פס' ב). 
<P>בני ישראל הסירו את הבעלים והעשתרות ויעבדו את ה' לבדו.
<BR />עשתרת היא האלה הראשית של הצידונים (מ"א יא ה לג; מ"ב כג יג). עשתרות הוא גם שם כולל לאלילות ממין נקבה, כמו שהאלילים ממין זכר קרויים בעלים. 
<P>איזו מהפכה הכניס שמואל במחשבת העם?
<BR />שמואל השתדל לעלות את ערכה של התפילה. תפילה ומעשים טובים חשובים מקורבן וזבח. אפשר לעבוד ולהתפלל לה' בכל מקום. בפרק טו פס' כב אומר שמואל: "החפץ לה' בעלות וזבחים כשמע בקול ה'? הנה שמע מזבח טוב, להקשיב מחלב אילים", כלומר עדיף לשמוע בקול ה' מלהקריב לו זבחים ולהקטיר לו חלב בהמות. עיקר רצונו של ה' אינו בקורבנות, כי אם בשמירת מצוותיו, נביאים שקמו אחרי שמואל חזרו על עיקרון זה. 
<P>לכן לא קם מרכז דתי במקום שילה כל ימי שמואל. 
<P>"ויאמר שמואל קבצו את כל ישראל המצפתה ואתפלל בעדכם אל ה'" (פס' ה). שמואל רצה לחדש את עבודת ה' באספת עם גדולה במצפה. 
<P>
<BR />דמותו הכבירה של שמואל המתבטאת גם בתפילתו נזכרת בכמה פסוקים בתנ"ך: 
<BR />בתהילים צט ו: "משה ואהרן בכהניו ושמואל בקראי שמו קראים אל ה' והוא יענם", בספר ירמיהו טו א: "ויאמר ה' אלי אם יעמד משה ושמואל לפני אין נפשי אל העם הזה". הכתוב העלה את שני הנביאים הללו מעל כל הנביאים משום שתפילותיהם בעד כל ישראל נתקבלו, כמסופר במשה במעשה העגל: "ויחל משה את פני ה' אלקיו...וינחם על הרעה אשר דבר לעשות לעמו"
<BR />(שמ' לב יא יד), ובמעשה המרגלים: "סלח נא לעון העם הזה כגדל חסדך...ויאמר ה' סלחתי כדברך"(במד' יד יט- כ), שמ' לב ל- לה; במד' יא ב; 
<BR />במד' כא ז-ט; דב' ט יח - יט; דב' י י-יא. ובשמואל מסופר "ויזעק שמואל אל ה' בעד ישראל ויענהו ה'" (פס' ט). "ויקרא שמואל אל ה' ויתן ה' קלת ומטר ביום ההוא וירא כל העם מאד את ה' ואת שמואל" (יב יז- יח)."גם אנכי חלילה לי מחטא לה' מחדל להתפלל בעדכם"(יב כג). 
<P>כיצד נהגו בני ישראל במצפה?
<BR />שאבו מים ושפכו לפני ה', לפי רש"י סימן להכנעה הרי אנו לפניך כמים הללו הנשפכין, לפי רד"ק סימן לכפרת עוונות, ככתוב "כמים עברו תזכר"
<BR />(איוב יא טז). שפיכת מים ממנהגי עבודת ה' כך נהג דוד "ויסך אתם לה'" (ש"ב כג טז). וכך נהגו לנסך מים בסכות במקדש (מ' סוכה ד ט). בני ישראל צמו ביום ההוא "ויאמרו שם חטאנו לה'" (פס' ו).
<BR />כך התוודו ישראל בימי המדבר ובימי השופטים (דב' א מא; שופ' י טו), כלומר הם הקדימו למלחמה: תשובה, צום ווידוי, ומכיוון שכך נהגו זכו הפעם למענה ה'. 
<P>בפסוק ו' נזכר לראשונה ששמואל שפט את ישראל. יכול להיות שבמצפה מנוהו ישראל לשופט עליהם. כזכור משה שפט את העם (שמ' יח יג;דב' א), מתפקיד השופט להדריך את העם ולשפוט אותו. רש"י פרש שופט בין איש לרעהו על עסקי ממון שביניהם או על עבירה שעברו. 
<P>מה בקשו בני ישראל משמואל כשעלו עליהם הפלשתים?
<BR />"אל תחרש ממנו מזעק אל ה' אלקינו וישענו מיד פלשתים" (פס' ח), כלומר זעק אל ה' אלקינו ויושיענו מיד פלשתים. זעקה- תפילה עזה של אדם הנתון בצרה גדולה.
<BR />לפני המלחמה העלה לקורבן רק טלה אחד בלבד (טלה- כבש צעיר) שעודנו יונק חלב אמו אין במקרא קורבן כזה, נאמן להשקפתו מעדיף שמואל תפילה תשובה וקבלת עול מלכות שמים על קורבנות. 
<BR />באותה שעה שעסק שמואל בהקרבת העולה יצאו הפלשתים למלחמה. 
<BR />הפעם נלחמו בני ישראל בעוז בכוחות מלוכדים, ולא כפי שלחמו במלחמה באפק, כאשר השלו את עצמם שהארון בלבד יושיעם. 
<BR />כיצד התנהלה המלחמה?
<BR />ה' הטיל מהומה ופחד במחנה פלשתים, כפי שעשה למצרים (שמ' יד כד), למלכי האמורי (יהו' י י) ולסיסרא (שופ' ד טו), כפי שהבטיח לישראל: "את אימתי אשלח לפניך והמתי את כל העם אשר תבא בהם ונתתי את כל איביך אליך ערף" (שמ' כג כז- כה). נשמעו קולות רעמים חזקים ומהממים מן השמים, ללא קשר למטר ולעננים, שפלשתים ראו בהם אות לזעם אלוקי העברים שהפחידו אותם וגרמו למהומה במחנם ובני ישראל הכום. 
<P>מה היו תוצאות המלחמה?
<BR />בני ישראל גרשו את הפלשתים מגבול ישראל, והשיבו את ערי ישראל שנפלו בידי הפלשתים לאחר המלחמה באפק, ומאז נכנעו הפלשתים ולא יספו לבוא בגבול ישראל כל ימי שמואל, לאחר שנצחו בני ישראל את הפלשתים השלימו עימהם גם אויביהם הפנימיים, שבטי עמי כנען שלא נשמדו בעת כיבוש הארץ וישבו בקרבם. 
<P>מה עשה שמואל לזכר המאורע?
<BR />"ויקח שמואל אבן אחת וישם בין המצפה ובין השן ויקרא את שמה אבן העזר ויאמר עד הנה עזרנו ה'" (פס' יב). כך נהג יהושע שהקים אבנים בכמה
<BR />מקומות: בתוך הירדן, בגלגל, בעמק עכור, בעי ובמקדה, "למען דעת כל עמי הארץ את יד ה' כי חזקה היא למען יראתם את ה' אלקיכם כל הימים"
<BR />(יהו' ד כד). וכך הקים אבן גדולה בשכם שתהיה עדה לישראל (יהו' כד, כז). שמואל קרא לאבן "אבן העזר" כשם המקום שבו נחלו ישראל מפלה גדולה (שמ"א ד, א).
<BR />כשבני ישראל השליכו יהבם על ארון ה' מבלי לקיים את הכתוב בו, האבן נהפכה להם למכשול, מששבו בנאמנות לה' זכו לעזרת ה'.
<p>שמואל שפט את ישראל כל ימי חייו. סמכותו של שמואל כשופט נבעה מצד אחד ממעמדו כמורה הוראה לאומה ומצד שני ממעמדו כנביא, או רואה, הוא היה שופט נביא, סיבובו השנתי הקיף את בית אל, הגלגל והמצפה, ואולם מקומו הקבוע היה ברמה, שם היה ביתו שם שפט את ישראל, "ויבן שם מזבח לה'", המזבח הזה הוא הבמה (משחרבה שילה הותרו הבמות)המוזכרת בפרק ט פס' יב ואילך. שפיטתו של שמואל את ישראל מוזכרת שלוש פעמים (פס' טו- יז), שפיטתו הייתה בעיקרה דיינות והיה בה גם גורם של הנהגה חברתית. 
<P>בכל שנה היה שמואל הולך לשפוט את ישראל בבית אל, מקום ידוע מימי האבות, בימי השופטים עמד שם ארון ברית ה' "ושם ארון ברית האלקים בימים ההם" (שופ' כ כז). 
<P>לפי המסורת התלמודית בגלגל עמד המשכן ארבע עשרה שנים 
<BR />(זבחים קיח ע"ב). 
<P>אחרי ששמואל סבב במקומות האלה היה חוזר אל ביתו ברמה, אשר היא כנראה המצפה, במקומות האלה היו מזבחות ורבים מן העם היו באים שמה להקריב לה', אמנם לא היו רחוקים זה מזה, וכולם היו בנחלת שבט בנימין. 
<P>
<BR />תחום שפוטו של שמואל דומה לתחום שיפוטה של דבורה "בין הרמה ובין בית אל בהר אפרים"(שופ'ד ה). יכול להיות שנתקדשו בבנימין מקומות מיוחדים לשפיטה. יש עוד דמיון נוסף בין דבורה לשמואל, שניהם נביאים שופטים ואינם מנהיגים צבאיים, אלא האצילו ברכתם על הלוחמים (ברק ושאול). 
<p /><p></P> 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

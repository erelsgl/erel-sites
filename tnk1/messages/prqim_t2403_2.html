<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/prqim_t2403_2.html' />
 <title>מדוע הופסקה הנבואה?</title>
 <meta name='author' content='חגי הופר' />
 <meta name='receiver' content='' />
 <meta name='jmQovc' content='tnk1/messages/prqim_t2403_2.html' />
 <meta name='tvnit' content='' />
</head>
<body lang='he' class='la_gmwr'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t2403.htm'>מלאכי ג</a>&gt;</div>
</div>
<!--NiwutElyon1-->
<h1 id='h1'>מדוע הופסקה הנבואה?</h1>
<div id='idfields'>
<p>מאת: חגי הופר</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 13:30:52&nbsp;&nbsp;04.05.2012, כתוספת/תגובה ל: <a href='../prqim/t2403.htm'>מלאכי ג</a></p>
<div id='tokn'>
מדוע הופסקה הנבואה?<br />זו שאלה ולא מאמר.<br />ואפרט יותר: בין בגישה הדתית ובין בגישה החילונית עומדת השאלה הזו –<br />מה גרם לתופעה שהייתה קיימת מאות בשנים להפסיק להתקיים פתאום?<br />וביותר לפי הרמב"ם, שטען שהנביא מכין עצמו לנבואה –<br />אם כך ודאי היו אנשים ראויים לכך גם מאוחר יותר ומדוע לא הנבאו?<br />הרמב"ם אומר שאין נבואה בגלות בגלל עומס הצרות,<br />אך הרי בבית שני לא הייתה גלות.<br />תשובה אחת שנראה לי לענות היא –<br />אמנם בבית שני לא הייתה גלות, אך זו כבר לא הייתה אותה יהדות, אותו עם;<br />העם היה מפורר ורק חלק קטן ממנו עלה ארצה ולא לשלטון עצמי.<br />כלומר, ניתן אולי לקשור את תופעת הנבואה לתופעת מלכות ישראל –<br />כל זמן שהמלכות קיימת גם הנבואה קיימת בצדה ובמובן מסוים משרתת אותה.<br />ולשיטת ביקורת המקרא, שטוענת שחלק מדברי הנבואה נכתבו מאוחר יותר, עדיין נותרת השאלה,<br />אבל ניתן אולי לפתור אותה שמדובר בספיחים אחרונים של התופעה,<br />או למשל דניאל, אם נכתב בזמן מלכות חשמונאי, הרי גם זו מלכות, אם כי לא רציפה.<br />וכן בגישה המסורתית, חגי זכריה ומלאכי ניבאו עם הקמת בית המקדש השני,<br />אך אולי זה היוצא מן הכלל המעיד על הכלל ומגודל המאורע נצרכו להם והם הופיעו.<br />ואגב, יש קשר בין סוף הנבואה לחתימת התנ"ך –<br />בגישה המסורתית שניהם באותו זמן, בתקופת נחמיה,<br />וגם בגישת ביקורת המקרא שניהם התרחשו בערך באותו זמן.<br />אולי הפסקת הנבואה הביאה לחתימת התנ"ך,<br />אך אולי חתימת התנ"ך היא שהביאה להפסקת הנבואה?<br />כלומר, משנעשה הדבר חתום אי-אפשר היה להוסיף עליו<br />והנה מכאן באמת הוסיפו לכתוב, אך בעיקר אפיגרפים,<br />כמו ספר חנוך בשם חנוך, אף כי ברור שלא הוא כתבו, וכן בשאר הספרים החיצוניים.<br />מלבד זה, אני מרגיש הבדלי סגנון ואיכות בין התנ"ך ובין הספרים החיצוניים, <br />הטובים פחות באופן משמעותי לדעתי<br />(אם כי עזרא ונחמיה וספרי המכבים קרובים זה לזה, לטעמי שוב).<br />ועוד אגב, ניתן לשאול את אותה השאלה גם על הקורבנות, בעמים בכלל,<br />או מכיוון שונה במעט – על הניסים<br />ובכלל – מה גורם להתפתחות היסטורית,<br />למשל – מימי הביניים לרנסנס ולעת המודרנית, אף כי זו כבר שאלה נפרדת.<br />ולבסוף, יתכן שתופעת הנבואה כלל לא פסקה...<br />מרק טווין חזה את העתיד בספריו<br />מרטין לותר קינג הוכיח את העם וגרם לשינוי –<br />האם לא ניתן לראות בהם נביאים מודרניים?<br />או מכיוון אחר – עדיין יש אנשים שטוענים שאלוהים מדבר איתם –<br />לא רק בבית החולים הנפשיים, יש גם מתקשרים או מקובלים וכד'.<br />אבל בכל מקרה נראה לי שיש הבדל ברור בין הנבואה התנ"כית לתופעות אלה.<br />(ויש גם בקיאים וחכמים ובעלי מידות צדיקים,<br />נראה לי שאם נחבר את כולם ביחד אולי נקבל נביא...).<br />עד כאן רצף מחשבות, קצת מבולבלות ולא מדויקות<br />והשאלה נשארת פתוחה למענים, או להפניות למענים קיימים, או למחשבות אחרות.<br />
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

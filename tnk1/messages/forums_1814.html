<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1814.html' />
 <title>פרשת בא-מאין כי ה' תמיד מבטיח, זוכר ומקיים?/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_1814.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת בא-מאין כי ה' תמיד מבטיח, זוכר ומקיים?/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת בא - מאין כי ה' תמיד ,מבטיח, זוכר ומקיים?<br />מאת: אהובה קליין.</p><p>פרשה זו היא המשכה של פרשת וארא- לפי שבפרשה הקודמת נאמר למשה:<br />"וַיֹּאמֶר יְהוָה אֶל ־מֹשֶׁה, בֹּא אֶל־ פַּרְעֹה; וְאָמַרְתָּ אֵלָיו, כֹּה אָמַר יְהוָה, שַׁלַּח אֶת עַמִּי, וְיַעַבְדֻנִי".[שמות ז', כ"ו]  ואילו בפתיחת פרשת "בא "נאמר למשה:<br />"וַיֹּאמֶר יְהוָה אֶל־ מֹשֶׁה, בֹּא אֶל־ פַּרְעֹה:  כִּי־ אֲנִי הִכְבַּדְתִּי אֶת־ לִבּוֹ, וְאֶת־ לֵב עֲבָדָיו, לְמַעַן שִׁתִי אֹתֹתַי אֵלֶּה, בְּקִרְבּוֹ.  וּלְמַעַן תְּסַפֵּר בְּאָזְנֵי בִנְךָ וּבֶן־ בִּנְךָ, אֵת אֲשֶׁר הִתְעַלַּלְתִּי בְּמִצְרַיִם, וְאֶת־ אֹתֹתַי, אֲשֶׁר שַׂמְתִּי בָם; וִידַעְתֶּם, כִּי אֲנִי יְהוָה". [להלן פרק: יא'-ג']<br />השאלות הן:<br />א] כיצד ה'  נוסך ביטחון במשה?<br />ב] מאין כי אלוקים אינו שוכח את הבטחותיו לעם ישראל?<br />תשובות.<br />ה' נוסך ביטחון במשה –לקראת תפקידו.<br />מעניין – כי בתחילת  פניית ה' אליו-משה סירב לקבל את תפקיד המנהיגות מכל מיני סיבות -עד שה' נותן למשה להבין - כי  רק הוא היחידי  המסוגל - להוציאם  ממצרים ושכנע אותו  להצטרף אל אהרון אחיו - יחדיו לפעול בשליחות חשובה זו.<br />ה' אומר אֶל מֹשֶׁה, בֹּא אֶל פַּרְעֹה:  <br />הרב מקוצק מפרש: כי לא נאמר למשה: "לך אל פרעה" אלא נאמר: "בֹּא"<br />מרמז - כי משה אינו הולך לבדו – אלא ה' מלווה אותו!<br />" אומר דוד המלך "יְהוָה שֹׁמְרֶךָ;    יְהוָה צִלְּךָ, עַל־ יַד יְמִינֶךָ"[תהלים קכ"א, ה'].<br />"מצודת דוד" מסביר: "ה' צלך" - כמו הצל מגן מחום השמש - כן יגן על ימינך לעשות בה חיל.<br />ה' מכין את משה לשליחותו  במילים:<br />"כִּי אֲנִי הִכְבַּדְתִּי אֶת־ לִיבּוֹ, וְאֶת־ לֵב עֲבָדָיו, לְמַעַן שִׁתִי אֹתֹתַי אֵלֶּה, בְּקִרְבּוֹ. וּלְמַעַן תְּסַפֵּר בְּאָזְנֵי בִנְךָ וּבֶן בִּנְךָ, אֵת אֲשֶׁר הִתְעַלַּלְתִּי בְּמִצְרַיִם, וְאֶת־ אֹתֹתַי, אֲשֶׁר־שַׂמְתִּי בָם; וִידַעְתֶּם, כִּי אֲנִי יְהוָה" [שמות י'. א'-ג']<br />כיוון שהמכות שה'  מביא על פרעה - עשויות לרכך את ליבו להניע את פרעה שיטיב  את דרכו. <br />ה' מדגיש בפני משה :"כִּי אֲנִי הִכְבַּדְתִּי אֶת לִבּוֹ"- שעשיתי את ליבו כבד הרי טבעו של הכבד - שאינו בולע מאומה בזמן הבישול –אלא ככל שמתבשל יותר זמן - הולך ומתקשה יותר ויותר. [על פי הדרש והעיון]<br />אלוקים משכנע את משה - כי העקשנות של פרעה אינה נובעת ממנו ,אלא ה' עושה זאת.<br />"שפת אמת" מסביר: ה' מתפאר בכך שמעניק לרשע כוח לעשות דווקא נגד רצונו וזה פלא פלאים מאת   הבריאה וסודותיה שניתנת לאדם - לנצל את הכוחות  שמקבל מהשגחת ה'- נגד השגחה קדושה זו.- סבלנות כזו רק תיתכן  אצל הקב"ה בלבד ואין שום שכל אנושי יכול להשיגה!<br />ניתן להבין מדוע ה' מכתיר דווקא את משה, הסיבה היא: כי משה כבר היה במצרים - הוא הרי גדל בילדותו בארמונו של פרעה.<br />שם למד גינוני מלכות. והרי – הוא לא רק שהה שם , אלא זכה לצאת לבדו ממצרים וברח אל המדבר.<br />אין אסיר מוציא עצמו מבית אסורים, אלא רק מי שהוא כבר בחוץ והשתחרר בעצמו - יכול לשחרר אחרים ויש על כך  הוכחה בגמרא:<br />גמרא, מסכת ברכות ה:<br />מעשה ברבי חייא בר אבא היה חולה ,הלך לבקרו רבי יוחנן, אמר לו: ר' יוחנן <br />"חביבין עליך ייסורים"? אמר לו: "לא הן ולא שכרן" אמר לו ר' יוחנן :" הב לי ידך".<br />נתן לו  ידו והקימו מחוליו [ברגע שהושיט החולה לרבי יוחנן את ידו-התרפא]<br />היה גם מצב הפוך! הפעם ר' יוחנן חלה - ר' חנניא הלך לבקרו ואמר לו:"חביבין עליך ייסורין"? ענה לו: "לא הן ולא שכרן", אמר לו ר' חנניא לרבי יוחנן: "הב לי ידך",  נתן לו ידו והקימו מחוליו, על כך שואלת הגמרא: מדוע צריך רבי חנניא להקים את רבי יוחנן מחוליו והרי רבי יוחנן עצמו הקים את רבי חיא וראוי הוא אם כן להקים גם את עצמו מחוליו? <br />הגמרא עונה על שאלה זו:" אין חבוש מתיר עצמו מבית האסורים" , הוא הדין כל מי שכבול עדיין במצרים - אינו יכול לשחרר עצמו - ככל שיהיה מישהו גדול, אפילו נביא!<br />מסקנה: רק מי שהיה במצרים ויצא משם לחופשי- מסוגל להוציא אחרים.<br />ה' מרמז למשה: כי יש בשליחות זאת  מטרה  עילאית:<br />"וּלְמַעַן תְּסַפֵּר בְּאָזְנֵי בִנְךָ וּבֶן בִּנְךָ, אֵת אֲשֶׁר הִתְעַלַּלְתִּי בְּמִצְרַיִם, וְאֶת אֹתֹתַי, אֲשֶׁר שַׂמְתִּי בָם; וִידַעְתֶּם, כִּי אֲנִי יְהוָה". <br />לעניות דעתי:  הבטחה אלוקית זאת מעניקה למשה  חיזוק רוחני ונוסכת בו ביטחון עוצמתי- - כי הוא הולך לבצע שליחות אלוקית נצחית –למען עם ישראל- עם הנצח. ואכן  את יציאת מצרים אנחנו מזכירים בכל יום בתפילותינו-דוגמת "שירת הים" וכמובן בליל הסדר ערב פסח- בכל שנה ושנה מחדש.<br />אלוקים תמיד זוכר ומקיים.<br />כדי להוכיח שאין ה' נוהג כאדם בשר ודם הנוטה פעמים לשכוח הבטחותיו ,או החלטות מסוימות.<br />נתבונן בספר הספרים במספר דוגמאות:<br />דוגמא א': כאשר ה' העניש את  אדם וחוה וגם את הנחש שפיתה את חוה  לאכול מן הפרי האסור, הם נענשו לנצח:<br />כפי שנאמר:<br />עונשו של הנחש: "וַיֹּאמֶר יְהוָה אֱלֹהִים אֶל הַנָּחָשׁ, כִּי עָשִׂיתָ זֹּאת, אָרוּר אַתָּה מִכָּל הַבְּהֵמָה, וּמִכֹּל חַיַּת הַשָּׂדֶה; עַל גְּחֹנְךָ תֵלֵךְ, וְעָפָר תֹּאכַל כָּל יְמֵי חַיֶּיךָ<br />וְאֵיבָה אָשִׁית, בֵּינְךָ וּבֵין הָאִשָּׁה, וּבֵין זַרְעֲךָ, וּבֵין זַרְעָהּ:  הוּא יְשׁוּפְךָ רֹאשׁ, וְאַתָּה תְּשׁוּפֶנּוּ עָקֵב."[בראשית ג', י"ד- ט"ז]<br />עונשה של האישה: "אֶל הָאִשָּׁה אָמַר, הַרְבָּה אַרְבֶּה עִצְּבוֹנֵךְ וְהֵרֹנֵךְ--בְּעֶצֶב, תֵּלְדִי בָנִים; וְאֶל אִישֵׁךְ, תְּשׁוּקָתֵךְ, וְהוּא, יִמְשָׁל בָּךְ".[שם, ג', ט"ז]<br />עונשו של האדם: "בְּזֵעַת אַפֶּיךָ, תֹּאכַל לֶחֶם, עַד שׁוּבְךָ אֶל הָאֲדָמָה, כִּי מִמֶּנָּה לֻקָּחְתָּ: כִּי עָפָר אַתָּה, וְאֶל עָפָר תָּשׁוּב" [ג', י"ט]<br />דוגמא ב': אלוקים זוכר את רחל אימנו:<br />"וַיִּזְכֹּר אֱלֹהִים, אֶת רָחֵל; וַיִּשְׁמַע אֵלֶיהָ אֱלֹהִים, וַיִּפְתַּח אֶת רַחְמָהּ. וַתַּהַר, וַתֵּלֶד בֵּן; וַתֹּאמֶר, אָסַף אֱלֹהִים אֶת חֶרְפָּתִי. וַתִּקְרָא אֶת שְׁמוֹ יוֹסֵף, לֵאמֹר:  יֹסֵף יְהוָה לִי, בֵּן אַחֵר" [בראשית ל',  כ"ב]<br />רש"י  מסביר: מה זכר ה' לרחל? ועונה: שמסרה סימניה לאחותה בליל נישואיה ליעקב- כדי שלא תתבייש שהרי  לאה הייתה מצטערת ודואגת - שמא תעלה בחלקו של עשיו ותינשא לו-  כי חששה שעלול  לגרשה יעקב -לפי שאין לה בנים וכתוצאה מכך -יבוא עשיו וייקח אותה לאישה, חלילה.<br />דוגמא ג:<br />הבטחת ה' למשה בתחילת מנהיגותו:<br />"וְשָׁלַחְתִּי אֶת יָדִי, וְהִכֵּיתִי אֶת ־ מִצְרַיִם, בְּכֹל נִפְלְאֹתַי, אֲשֶׁר אֶעֱשֶׂה בְּקִרְבּוֹ; וְאַחֲרֵי־כֵן, יְשַׁלַּח אֶתְכֶם.  וְנָתַתִּי אֶת חֵן הָעָם הַזֶּה, בְּעֵינֵי מִצְרָיִם; וְהָיָה כִּי תֵלֵכוּן, לֹא תֵלְכוּ רֵיקָם.  וְשָׁאֲלָה אִשָּׁה מִשְּׁכֶנְתָּהּ וּמִגָּרַת בֵּיתָהּ, כְּלֵי כֶסֶף וּכְלֵי זָהָב וּשְׂמָלֹת; וְשַׂמְתֶּם, עַל בְּנֵיכֶם וְעַל בְּנֹתֵיכֶם, וְנִצַּלְתֶּם, אֶת מִצְרָיִם". [שמות ג', ב'-כ"ב]<br />והנה בפרשת בא - הבטחת ה' יוצאת לפועל - " דַּבֶּר נָא, בְּאָזְנֵי הָעָם; וְיִשְׁאֲלוּ אִישׁ מֵאֵת רֵעֵהוּ, וְאִשָּׁה מֵאֵת רְעוּתָהּ, כְּלֵי כֶסֶף, וּכְלֵי זָהָב.  וַיִּתֵּן יְהוָה אֶת חֵן הָעָם, בְּעֵינֵי מִצְרָיִם; גַּם הָאִישׁ מֹשֶׁה, גָּדוֹל מְאֹד בְּאֶרֶץ מִצְרַיִם, בְּעֵינֵי עַבְדֵי פַרְעֹה, וּבְעֵינֵי הָעָם" [להלן. י"א, ב'-ד']<br />כל עניין ירידת מצרים כבר הובטח מפי ה' לאברהם בברית בין  הבתרים:<br />" וַיֹּאמֶר לְאַבְרָם, יָדֹעַ תֵּדַע כִּי־גֵר יִהְיֶה זַרְעֲךָ בְּאֶרֶץ לֹא לָהֶם, וַעֲבָדוּם, וְעִנּוּ אֹתָם--אַרְבַּע מֵאוֹת, שָׁנָה.   וְגַם אֶת הַגּוֹי אֲשֶׁר יַעֲבֹדוּ, דָּן אָנֹכִי; וְאַחֲרֵי־כֵן יֵצְאוּ, בִּרְכֻשׁ גָּדוֹל." [בראשית  ט"ו, י"ג – ט"ו]<br />לסיכום : לאור האמור לעיל – ניתן ללמוד מפרשה זו - כי אלוקים משקיף לכל הדורות וכל מה שמתכנן  ומבטיח  - הוא מקיים בפועל  וכמו שהבטיח שיוציא את עם ישראל ממצרים  מעבדות  לחירות - והדבר יצא לפועל.<br />גם הבטיח שהם לא יצאו בחוסר כל - אלא ישאלו כלי כסף וזהב ושמלות   ממצרים – הדבר התקיים!<br />מטרת היציאה ממצרים לחירות -  הייתה דרך  המדבר שהלכו בו ארבעים שנה  גם שם ה' לא נטש את עם ישראל וסיפק להם את הכול על מגש הכסף. <br />גם זאת ה' זוכר, כנאמר:<br />".... כֹּה אָמַר יְהוָה, זָכַרְתִּי לָךְ חֶסֶד נְעוּרַיִךְ, אַהֲבַת כְּלוּלֹתָיִךְ--לֶכְתֵּךְ אַחֲרַי בַּמִּדְבָּר, בְּאֶרֶץ לֹא זְרוּעָה" [ירמיהו ב', ב']<br />לכן  דווקא בימים אלה כאשר הפילוג בעם כה  רב, הגיעה  השעה להתחבר לספר הספרים ולמלא גם את צווי ה' אל עם ישראל-<br />".....כִּי אִם שָׁמֹר תִּשְׁמְרוּן אֶת כָּל הַמִּצְווָה הַזֹּאת, אֲשֶׁר אָנֹכִי מְצַוֶּה אֶתְכֶם  --לַעֲשֹׂתָהּ:  לְאַהֲבָה אֶת יְהוָה אֱלֹהֵיכֶם, לָלֶכֶת בְּכָל דְּרָכָיו—וּלְדָבְקָה בוֹ.  וְהוֹרִישׁ יְהוָה אֶת כָּל הַגּוֹיִם הָאֵלֶּה, מִלִּפְנֵיכֶם; וִירִשְׁתֶּם גּוֹיִם, גְּדֹלִים וַעֲצֻמִים מִכֶּם.  כָּל הַמָּקוֹם, אֲשֶׁר תִּדְרֹךְ כַּף רַגְלְכֶם בּוֹ--לָכֶם יִהְיֶה:  מִן הַמִּדְבָּר וְהַלְּבָנוֹן מִן הַנָּהָר נְהַר פְּרָת, וְעַד הַיָּם הָאַחֲרוֹן--יִהְיֶה, גְּבֻולְכֶם". [דברים י"א ,י"ב- כ"ה]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

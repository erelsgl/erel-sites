<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ישעיהו נח בעברית מדוברת</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/prqim_t1058_0.html'/>
<meta name='author' content="איתמר כהן" />
<meta name='receiver' content="" />
<meta name='jmQovc' content="tnk1/messages/prqim_t1058_0.html" />
<meta name='tvnit' content="" />
<link rel='canonical' href='https://tora.us.fm/tnk1/messages/prqim_t1058_0.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_prqim_t1058_0' class='twkn_mpwrf '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/prqim/nvia.html'>נביאים אחרונים</a>&gt;<a href='../../tnk1/prqim/t10.htm'>ישעיהו</a>&gt;<a href='../../tnk1/nvia/yjayhu/trgum.html'>ספר ישעיהו בעברית מדוברת</a>&gt;</div>

</div>
<!--NiwutElyon1-->
<h1 id='h1'>ישעיהו נח בעברית מדוברת</h1>
<div id='idfields'>
<p>קוד: ישעיהו נח בעברית מדוברת בתנ"ך</p>
<p>סוג: תוכן_מפורט</p>
<p>מאת: איתמר כהן</p>
<p>אל: </p>
</div>
<script type='text/javascript'>kotrt()</script>
<div id='tokn'>
למה צמנו ולא ראית <br />נח,א קרא בקול רם אל-תחדל, כשופר הרם קולך; והגד לעמי פשעם, ולבית יעקב חטאתם. נח,ב ואלי יום יום הם מתפללים, ומעמידים פנים כאלו הם דורשים אותי ומבקשים ללכת בדרכי; כעם אשר עושה צדק, ומשפט אלהיו לא עזב, ישאלוני כיצד לעשות משפט צדק, ויראו שהם חפצים בקרבת אלהים. נח,ג [שואלים הם בתמימות מעושה:] למה צמנו ולא ראית, ענינו נפשנו ולא תדע; <p>הן ביום צמכם תמצאו חפץ <br />[תשובת הנביא:] הן ביום צומכם תקיימו את עסקיכם, ותמשיכו ללחוץ את הפועלים ובעלי החוב (ותגרמו להם מכך עצב). נח,ד הן ההתכנסות של הצום גורמת לכם לריב ולהתקוטט, ותכו זה את זה באגרוף רשע; אינכם מתנהגים ביום הצום כמשפט יום צום לשבור לבבכם, ולהשמיע במרום את קולכם בתפילה לפני ה'. נח,ה וכי כזה יהיה צום שארצה בו--יום שבו האדם מענה את נפשו; האם ע"י שיכופף האדם את ראשו כצמח האגמון, ויציע תחתיו שק ואפר—האם לזה יקרא צום, ויום רצון לפני יהוה. נח,ו הלוא זה צום שארצה בו—עליכם להתיר את כבלי הרשע (בהם כבלתם את החלשים), עליכם להתיר את מוסרות העול (ששמתם על גב החלשים); ולשלוח את העבדים הרצוצים (=שבורים) לחופשי, ואת כל מוסרות העול תנתקו (=תתירו). נח,ז הלוא עליך לפרוס לרעב מלחמך, ועניים נודדים תביא לביתך: כי-תראה ערום תכסהו בבגדים, ומקרובך אל תתעלם. <p>אז יבקע כשחר אורך <br />נח,ח אז יאיר האור שלך כמו אור השחר הבוקע ומפציע, ורפואתך תגיע מהר; וצדקתך תלך לפניך ותתפרסם, כבוד יהוה יעטוף אותך. נח,ט אז תקרא ויהוה יענה, תתפלל וה' יאמר הנני: אם-תסיר מתוכך עוול, מלשינות ודברי רשע (במקור שלח אצבע- כי דרך המלשינים להצביע זה על זה). נח,י ותתן לרעב מזון בנפש חפצה, ואת הנפש המתענה ברעב תשביע; אז יזרח אורך בחשך, ובאפלה יהיה לך אור כמו בצהרים. נח,יא וידריך יהוה אותך תמיד, וגם במקומות ציה וחורב הוא ישביע את נפשך, ועצמותיך יחזק; והיית כגן רוה (גן רווי ומשופע במים), וכמקום מוצא המים, אשר לעולם לא יפסיקו מימיו לזרום. נח,יב ובנית ערים שנחרבו לעולם (נחרבו חורבן גמור), ואת היסודות שחרבו דור-ודור (=זמן רב) תקומם; ויקראו לך גודר הפרצות, המחדש את מקום מגורי הדורות הקדומים לשבת בהם שוב. <p>אז תתענג על ה'<br />נח,יג אם תמנע את רגלך מללכת בשבת לעסקיך, אם תמנע מלעשות את חפצך (=עסקיך) ביום קדשי; וקראת לשבת ענג, לקדוש יהוה (כינוי לשבת) מכובד, וכבדתו מלעשות בו את עסקיך, מלהשיג בו את חפצך (בעבודה) ומלדבר בו דיבורים על מלאכתך. נח,יד אז תתענג על-יהוה, והושבתיך במקומות הגבוהים שבארץ; והאכלתיך [מטוב] נחלת יעקב אביך--כי פי יהוה דבר. {פ} <br />
<br />
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>מדוע מרדכי היהודי הציל את המלך אחשוורוש?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/forums_777.html'/>
<meta name='author' content="אהובה קלייו " />
<meta name='receiver' content="" />
<meta name='jmQovc' content="tnk1/messages/forums_777.html" />
<meta name='tvnit' content="" />
<link rel='canonical' href='https://tora.us.fm/tnk1/messages/forums_777.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_forums_777' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sig/why.html'>מניעים</a>&gt;<a href='../../tnk1/sig/mnieim1.html'>מניע של פעולה</a>&gt;</div>

</div>
<!--NiwutElyon1-->
<h1 id='h1'>מדוע מרדכי היהודי הציל את המלך אחשוורוש?</h1>
<div id='idfields'>
<p>קוד: מדוע מרדכי היהודי הציל את המלך אחשוורוש? בתנ"ך</p>
<p>סוג: מאמר</p>
<p>מאת: אהובה קלייו </p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>מדוע מרדכי היהודי הציל את המלך אחשוורוש?</p><p> מאמר מאת: אהובה קליין.<br />  <br />מגילת אסתר מתארת לנו באופן נפלא את הנס שהתרחש ליהודים בשושן הבירה בתקופת אחשוורוש- מלך פרס ומדי – שלא היה מזרע המלוכה, הוא מלך בשנת 3392 ליצירה שהייתה בסוף שבעים שנה לחורבן בית ראשון.     עצם פתיחת המגילה  במילה: "ויהי בימי..." כבר רומזת לנו על צרה המתרחשת לבוא, כך על פי דעת חז"ל: אמר רבי שמואל בר נחמני: בחמישה מקומות נאמר: "ויהי בימי..."וכולם לשון צרה. "ויהי  בימי אמרפל-  זוהי מלחמת המלכים כנגד אברהם: "ויהי בימי אחז"- ארם מקדם ופלישתים מאחור, נגד ישראל: "ויהי בימי יהויקים"-"ראיתי את הארץ והנה תהו ובהו": "ויהי בימי שפוט השופטים"- רעב גדול: "ויהי בימי אחשוורוש- גזרת המן להשמיד, להרוג ולאבד"<br />מרדכי היהודי  מתגלה באותו זמן כאיש משכמו ומעלה, לפי חז"ל הוא היה שקול  בדורו כנגד משה רבינו בדורו, את זאת לומדים מהמילים: "איש יהודי היה.." [מגילת אסתר  ב, ה] ועל משה נאמר: "והאיש משה עניו מאד" כפי שמשה עמד תמיד להגנת עם ישראל, כך גם מרדכי עמד להגן על היהודים שנאמר עליו: "דורש טוב לעמו ודובר שלום לכל זרעו"<br />אך מעניין במיוחד, מדוע רצה גם להגן על אחשוורוש מפני מזימת שני סריסיו שזממו להורגו, כפי  שמתואר במגילה: "בימים ההם ומרדכי יושב בשער המלך קצף בגתן ותרש שני סריסי המלך משומרי הסף ויבקשו לשלוח יד במלך אחשוורוש: ויוודע הדבר למרדכי.." [שם ב, כ"א-כ"ב]<br />ומדוע קצפו בגתן ותרש ועל מה?  על פי חז"ל:  הם כעסו על אחשוורוש  שהעביר אותם מתפקידם בתור יועצי המלך ומינה תחתם את מרדכי היהודי. וזאת מהטעם: שאסתר אמרה לאחשוורוש: מדוע אינך נוהג כיתר המלכים  שנוהגים להיעזר ביועץ יהודי? וכששאל אותה המלך, אם היא מכירה יהודי טוב שימלא את תפקידו נאמנה, היא ענתה לו: כי ישנו יהודי טוב וישר ושמו מרדכי היהודי. מיד  מינה המלך את מרדכי ליועצו הראשי.<br />הם חשבו בערמומיותם: כי לאחר שמרדכי היהודי נתמנה ליועצו הקרוב של המלך במקומם,זה הזמן המתאים להתנקש בחיי המלך, שהרי הכול יאמרו: כל זמן שבגתן ותרש  שמשו כיועצי המלך, איש לא  העז  לפגוע במלך לרעה, אך כעת כאשר  יש לו שומר ראש ויועץ יהודי הוא נהרג.<br />בגתן ותרש  שוחחו בשפה הנקראת: "טרסית" ובהיות מרדכי יושב בשער  המלך, הם לא שיערו בנפשם שמרדכי עלול להבין את שפתם ולכן לא נזהרו  לדבר על מזימתם  בדבר כוונתם להרוג את המלך. הם לא העלו בדעתם <br />שמרדכי מבין את שפתם כי היה מיושבי לשכת הגזית [סנהדרין] שהיו יודעים שבעים שפות. ויש אומרים: כי הדבר נתגלה למרדכי היהודי ברוח הקודש. אך מעניין מה הניא את מרדכי  להציל את  אחשוורוש  ממזימתם של הסריסים?  על כך ישנה סברה: כי אחשוורוש נתן את הסכמתו לבניית בית המקדש - לכן מרדכי רצה להצילו ממוות.<br />ויש הטוענים שמרדכי רצה להקדים רפואה למכה, שמא יאמרו אחרים: כל זמן שהמלך היה נשוי לנשים  שאינן יהודיות לא הרגוהו. אך עכשיו  שנשא אישה יהודייה נהרג.<br />ויש האומרים: כל זמן שגויים היו שומרים עליו לא נפגע משום רעה, אך כעת שיהודי שומר עליו, לא שמר עליו כראוי ולכן המלך מת.<br />כאשר מרדכי גילה זאת לאסתר המלכה, ביקשה המלכה מהמלך:  "ויבוקש הדבר וימצא ויתלו שניהם על עץ וייכתב בספר דברי הימים לפני המלך"<br />רש"י  אומר: כי אסתר עמדה על כך שהטובה הזו שעשה מרדכי  ייכתב בספר דברי הימים.<br />ואילו לגבי מרדכי: הוא דאג שהידיעה הזו תבוא דווקא מפי אסתר המלכה ולא ממנו ישירות- כדי שהיא תמצא יותר חן בעיני המלך.<br />אם כן, ניתן ללמוד כי מרדכי היהודי  סיכל באופן מבריק את הריגתו של המלך ולכך הייתה שותפה גם אסתר המלכה, לכן, לא ייפלא, אפוא שהמגילה נקראת על שמה ואילו מרדכי היהודי פעל  מאחורי הקלעים.<br />שניהם שימשו יחדיו בשליחות  חשובה בהצלת המלך ממזימתם של בגתן ותרש ובהמשך בהצלת העם היהודי ממזימתו של המן שהיה מזרע עמלק.<br />"בכל דור ודור  עומדים עלינו לכלותינו והקב"ה מצילנו מידם"<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

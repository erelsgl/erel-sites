<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1383.html' />
 <title> פרשת ויגש- מה ראה יוסף שאחיו לא ראו?/ אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1383.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'> פרשת ויגש- מה ראה יוסף שאחיו לא ראו?/ אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת  ויגש - מה ראה יוסף שאחיו לא ראו ?</p><p>מאת: אהובה קליין .</p><p>פרשה זו ממשיכה  את המשך מימוש הבטחת  ה' לאברהם על  ירידת ישראל למצרים:<br />"ידֹעַ תֵּדַע כִּי גֵר יִהְיֶה זַרְעֲךָ בְּאֶרֶץ לֹא לָהֶם וַעֲבָדוּם וְעִנּוּ אֹתָם אַרְבַּע מֵאוֹת שָׁנָה." [בראשית ,ט"ו, י"ג]<br />בסוף פרשת מקץ התגלה הגביע באמתחת בנימין האחים כתגובה על כך קרעו את בגדיהם ושבו אל מצרים , יהודה מציע ליוסף שכל האחים - כולל בנימין יהיו  עבדים ליוסף - אך יוסף מסרב להצעה זו  ומציע  שישאירו את בנימין במצרים ואילו יתר האחים יעלו חזרה אל אביהם. <br />בפרשתנו מופיע  יהודה לפני יוסף ומציע לו הצעה נדיבה: "וְעַתָּה, יֵשֶׁב-נָא עַבְדְּךָ תַּחַת הַנַּעַר--עֶבֶד, לַאדֹנִי; וְהַנַּעַר, יַעַל עִם-אֶחָיו.  כִּי-אֵיךְ אֶעֱלֶה אֶל-אָבִי, וְהַנַּעַר אֵינֶנּוּ אִתִּי:  פֶּן אֶרְאֶה בָרָע, אֲשֶׁר יִמְצָא אֶת-אָבִי". להלן, מ"ד, ל"ג-ל"ד]<br />יוסף נשבר ברגשותיו ומגלה את זהותו בפני אחיו:<br />"וְלֹא-יָכֹל יוֹסֵף לְהִתְאַפֵּק, לְכֹל הַנִּצָּבִים עָלָיו, וַיִּקְרָא, הוֹצִיאוּ כָל-אִישׁ מֵעָלָי; וְלֹא-עָמַד אִישׁ אִתּוֹ, בְּהִתְוַדַּע יוֹסֵף אֶל-אֶחָיו.  וַיִּיתֵּן אֶת-קֹלוֹ, בִּבְכִי; וַיִּשְׁמְעוּ מִצְרַיִם, וַיִּשְׁמַע בֵּית פַּרְעֹה.  וַיֹּאמֶר יוֹסֵף אֶל-אֶחָיו אֲנִי יוֹסֵף, הַעוֹד אָבִי חָי; וְלֹא-יָכְלוּ אֶחָיו לַעֲנוֹת אֹתוֹ, כִּי נִבְהֲלוּ מִפָּנָיו.  וַיֹּאמֶר יוֹסֵף אֶל-אֶחָיו גְּשׁוּ-נָא אֵלַי, וַיִּגָּשׁוּ; וַיֹּאמֶר, אֲנִי יוֹסֵף אֲחִיכֶם, אֲשֶׁר-מְכַרְתֶּם אֹתִי, מִצְרָיְמָה. וְעַתָּה אַל-תֵּעָצְבוּ, וְאַל- יִיחַר בְּעֵינֵיכֶם, כִּי-מְכַרְתֶּם אֹתִי, הֵנָּה:  כִּי לְמִחְיָה, שְׁלָחַנִי אֱלֹהִים לִפְנֵיכֶם...". [להלן, מ"ה, א- ו']<br />לבסוף שולח את אחיו  אל אביהם  שיביאוהו מצרימה ומעניק להם צידה לדרך ובגדים וגם את אביו אינו מקפח כפי שהכתוב מתאר:<br />"וּלְאָבִיו שָׁלַח כְּזֹאת, עֲשָׂרָה חֲמֹורִים, נֹשְׂאִים, מִטּוּב מִצְרָיִם; וְעֶשֶׂר אֲתֹונֹות נֹשְׂאֹת בָּר וָלֶחֶם וּמָזוֹן, לְאָבִיו--לַדָּרֶךְ.  וַיְשַׁלַּח אֶת-אֶחָיו, וַיֵּלֵכוּ; וַיֹּאמֶר אֲליֵהֶם, אַל-תִּרְגְּזוּ בַּדָּרֶךְ". [להלן מ"ה, כ"ג—כ"ה]   </p><p>השאלות הן:<br />א] מדוע בעת  התוודע יוסף אל אחיו הזכיר לאחיו-את דבר מכירתם אותו?<br />ב] מה שלח יוסף לאביו? <br />ג] מה משמעות  אזהרת יוסף את אחיו: "אַל-תִּרְגְּזוּ בַּדָּרֶךְ"?</p><p>תשובות.<br />יוסף מזכיר לאחיו את דבר מכירתו .<br />הכתוב מציין: "וַיֹּאמֶר יוֹסֵף אֶל-אֶחָיו גְּשׁוּ-נָא אֵלַי, וַיִּגָּשׁוּ; וַיֹּאמֶר, אֲנִי יוֹסֵף אֲחִיכֶם, אֲשֶׁר-מְכַרְתֶּם אֹתִי, מִצְרָיְמָה".  <br />רש"י מסביר: ראה יוסף בזמן שהתוודע בפניהם - כי הם נסוגים לאחור ומתקשים לעמוד לפניו לכן אמר בלבו: "עכשיו אחיי נכלמים" לכן פנה אליהם בלשון רכה ותחנונים: "גְּשׁוּ-נָא אֵלַי" בלשון בקשה ובאופן נעים. את מכירתו הזכיר: כדי להדגיש - כי הכול מאת ה' והוא שלח אותו למצרים- במטרה למלא שליחות שיוכל לשמש להם פרנס ויתאפשר לו  לדאוג למחייתם ומזונם.<br />"נתיבות שלום"  שואל מדוע כבר לא יכול יוסף להתאפק? ומדוע אומר להם: "אֲנִי יוֹסֵף אֲחִיכֶם, אֲשֶׁר-מְכַרְתֶּם אֹתִי, מִצְרָיְמָה" וכי לא היה די להגיד: "אני יוסף"?<br />בעבר יוסף עשה הרבה צרות לאחיו - אם כן מה רצה יוסף להשיג  בהערת מכירתו? אלא כאשר יוסף התוודע אל אחיו היה מצב מיוחד: ייחוד עליון שלו עם אחיו ולכן דרש: הוֹצִיאוּ כָל-אִישׁ מֵעָלָי"; בעת איחוד יוסף עם אחיו - לא עמד זר וזה על דרך מה נאמר בכניסת הכהן הגדול לקדש הקודשים - שהרי נאמר שם:<br />"וְכָל אָדָם לֹא יִהְיֶה בְּאֹהֶל מוֹעֵד בְּבֹואוֹ לְכַפֵּר בַּקֹּדֶשׁ עַד צֵאתוֹ.." [ויקרא ט"ז, י"ז] מכאן אנו למדים: כי יש מדרגות קדושה שלא כל אחד יכול להיכנס  בהן –כמו עזרת נשים, עזרת ישראל ,היכל וקודש הקודשים , הרי בשעה שנכנס הכוהן הגדול לקודש הקודשים הייתה הבחינה של ייחוד עליון - לכן בשעה זו לא יכול להיות שם כל אדם - באוהל מועד ובמצב זה היה שרוי יוסף כאשר התוודע  אל אחיו היה ייחוד עליון כאשר ציווה להוציא כל איש מעליו ומכאן אנו לומדים: כך צריך להיות בזמן שיהודי מתאחד עם  הקב"ה. גם כאשר מתפלל היהודי תפילת  שמונה עשרה - בבחינת התייחדות עם אלוקים.<br />בזמן שהכהן הגדול ניגש אל הקודש – רוח הקודש הייתה שולטת עליו והיו פניו בוערות כלפידים, היינו - כאשר נכנס הכהן הגדול לקודש  הקודשים – היה מתעלה לדרגת מלאך ושרף – לא היה נחשב בגדר אדם- לפי שהיה מבטל את עצמו לגמרי ועל דרך זה ניתן להסביר: כי בזמן שיוסף היה נמצא ביחידות עם אחיו היה מבטל עצמו לגמרי ובזמן ייחודי זה - הוא יחוד י"ב צירופי שם הוי"ה<br />רצה יוסף לשבור את אחיו עד שיהיו בבחינת אין ואפס ,שיהיו מסוגלים להגיע לדרגת ייחוד עליון.  כתוצאה מזה, יהודה היה מוכן לשבת במצרים במקום  בנימין - לפי שיהודה מלך ישראל, היה מוכן להיות עבד,  עד כדי כך היה  מוכן להשפיל עצמו - כי עבדות היא תכלית השפלות, כאשר ראה  יוסף כמה היה מוכן יהודה לבטל עצמו - כבר לא יכול היה  יוסף להמשיך להתאפק ובכה.<br />לכן הזכיר את מכירתו - כדי להוכיח להם שכמו שבזמן מכירתו הגיע לשיא השפלות כך גם עתה היה מבטל עצמו וכך הביא גם את אחיו שביטלו את ישותם - כדי להגיע לדרגת ייחוד עליון.<br />הצדיק רבי מנחם מנדיל מקוצק שואל: וכי זה דרך פיוס שיוסף מזכיר לאחיו את מכירתם?<br />אלא התשובה: יוסף  משמיע דברי ריצוי ופיוס: אל תחשבו שבכך שירדתי למצרים הדבר גרם לקלקל לי את המידות ואל תחשבו שהלכתי בדרכים הרעות של המצרים, אני יוסף - אשר מכרתם אותי מצרימה אני אותו  יוסף הנער שהכרתם - מאז לא שיניתי את אורחות החיים ולכן אל תיעצבו  בכלל – בגלל מעשה המכירה - כי בכלל לא גרמתם לי כל רע  באופן מעשיכם...<br />האר"י הקדוש  סובר: יוסף אמר לאחיו: "אַל-תֵּעָצְבוּ", תתרחקו  מתחושת העצבות ואם תנהגו כך, אז תשיגו את כוונת ה' כי  ה' שלח אותי למצרים כדי: לפרנסכם: "כִּי לְמִחְיָה, שְׁלָחַנִי אֱלֹהִים לִפְנֵיכֶם...".<br />כידוע אחד העקרונות של החסידות: לעבוד את ה' מתוך שמחה ולהתרחק מהעצבות. ולפי תורת הבעש"ט – מטשטשת העצבות את הכרת האדם בה' וכך לא ניתן להבין את דרכי הנהגת ה' בעולם.<br />יוסף שולח לאביו מתנות.<br />נאמר: "וּלְאָבִיו שָׁלַח כְּזֹאת, עֲשָׂרָה חֲמֹורִים, נֹשְׂאִים, מִטּוּב מִצְרָיִם; וְעֶשֶׂר אֲתֹנֹת נֹשְׂאֹת בָּר וָלֶחֶם וּמָזוֹן, לְאָבִיו—לַדָּרֶךְ"<br />רש"י מסביר:   המילה: "כְּזֹאת"- באה להורות: שלא שלח יוסף לאביו את החמורים והאתונות עצמם, אלא שלח לו מאכל בחשבון - כשיעור הזה ומהו החשבון ששלח יוסף לאביו? התשובה: שיעור כזה אשר לפי כובד המשא היה צריך עשרה חמורים ועשר אתונות לשאת את המזון בכמויות.<br />מצאנו בגמרא [מסכת מגילה ט"ז, ע"ב] ששלח לו יין ישן שדעת זקנים נוחה הימנו.<br />על כך אמר רבי אפרים זלמן מרגליות [מחכמי קהילת ברודי בסוף המאה הי"ח וראשית המאה הי"ט] בדרך כלל, הזקנים נמצאים במצב ירוד כאשר יושבים בחברת צעירים אשר משדרים כוח ועוצמה, אך כאשר מגישים יין ישן שסגולתו המיוחדת היא: שככול שהוא ישן יותר כך משובח יותר- הזקן הלוגם ממנו רואה  עצמו משול ליין טוב – ההולך ומשתבח משנה לשנה. מטעם זה, אמרו חכמנו ז"ל: שיחודו של יין ישן הוא בכך: שדעת זקנים נוחה הימנו..<br />ה"קהלת יצחק" שואל שאלה מעניינת: למה נחשב יין ישן כ"טוב מצרים"? לא מצאנו בשום מקום שהשתבחה מצרים ביינה, אלא  דווקא ארץ ישראל השתבחה בכך.<br />הוא מתרץ: ידוע שארץ מצרים נקראת "רהב"   כדברי הנביא : "וּמִצְרַיִם, הֶבֶל וָרִיק יַעְזֹרוּ; לָכֵן קָרָאתִי לָזֹאת, רַהַב הֵם שָׁבֶת". [ישעיהו ל, ז] משמעות המילה: "רהב"- "גאווה"- כי המצרים היו שקועים בתאוותם ועושרם ומתוך כך נעשו בעלי גאווה. <br />במסכת בבא  בתרא אומרים חז"ל: שאדם שמתייהר- [כלומר: מתגאה]- יינו מחמיץ- [כלומר: היין של בעל גאווה מתחמץ] לכן  אין למצרים יין טוב וגם אם ישנו שם יין ישן. לכן שלח יוסף לאביו - יין ישן, להוכיח לו שלא למד מדרכי המצרים והוא נשאר צדיק כמו שהיה בעבר- הראיה לכך שיינו לא מחמיץ- כי לא הושפע מגאוותם של המצרים!<br />רבינו בחיי מסביר: יוסף שלח לאביו - עשרה חמורים ועשר אתונות שיהיו נושאים את המשא שלו. הוא שלח זכרים ונקבות כמו המנחה ששלח אביו –יעקב לעשיו,<br />כפי שנאמר: "עִזִּים מָאתַיִם, וּתְיָישִׁים עֶשְׂרִים", [בראשית ל"ב, ט"ו]<br />בר ולחם ומזון, בר - זו תבואה הכולל חמשת מיני דגן, ולחם—אלו מיני קטניות, כגון: פול ועדשים שמהם עושים לחם, ומזון - אלו מיני פירות שהם  מזון לאדם, כגון: תאנים וצימוקים ותמרים וכיוצא בכך. "ודע - כי כל בר עושים ממנו לחם,אבל לא כל לחם מן הבר וכן - כל לחם הוא מזון אבל כל מזון אינו לחם".<br />"אַל-תִּרְגְּזוּ בַּדָּרֶךְ"<br />רש"י מסביר את כוונת יוסף  באזהרתו את אחיו: "אַל-תִּרְגְּזוּ בַּדָּרֶךְ" באמצעות שלושה פירושים:<br />א] אמר להם: תדעו לכם, אם תהיו טרודים ביותר בדברי תורה בדרך, אתם עלולים להסיח דעתכם ולתעות מן הדרך הנכונה וזה לשון מליצה- כאילו הדרך "רוגזת" עליהם ואינה מאפשרת  להם ללכת דרכה.<br />ב] פירוש נוסף: יוסף מזהיר את אחיו: שלא יחפזו בדרכם - יתר על המידה- הליכה בחיפזון ובמהירות - קרויה: הליכה "רוגזת" ,היינו, חסרת מנוחה!   וכך הזהיר אותם: אל תפסעו פסיעה גסה - כלומר: פסיעות גדולות, אלא לכו בנחת על ידי פסיעות קטנות וכאשר תצטרכו לפנות למקום ישוב  בלילה – תפנו לעיר כשעדיין החמה זורחת ואל תמשיכו ללכת  לדרככם אחרי שקיעת החמה.<br />ג] לפי פשוטו של מקרא - יש לומר- שחששו של יוסף היה: שאחיו יהיו נרגזים וזועפים בדרך. מהסיבה: שהיו נכלמים ובושים מפני יוסף על שמכרוהו לעבד וכן חשש יוסף - שמא יריבו ביניהם בדרך על דבר מכירתו - ועלולים להתווכח זה עם זה ולהאשים זה את זה ולומר איש אל אחיו "על ידך נמכר" והאשמה  תלויה בך, או -"אתה סיפרת לשון הרע עליו ועל ידי זה גרמת לנו לשנוא אותו ולכן האשמה תלויה בך"!  </p><p>רבינו בחיי מסביר באמצעות שני פירושים: <br />א] הזהיר יוסף את אחיו שלא יפחדו בדרך., מלשון- "לב רגז" כפי שנאמר: "וְנָתַן יְהוָה לְךָ שָׁם לֵב רַגָּז" [דברים כ"ח, ס"ה]<br />מדוע הזהיר אותם בכך? לפי שנוהג בעולם בתקופת בצורת הם מתפחדים- לכן אמר שילכו  בזריזות ולא יפחדו - כי שמו של יוסף ידוע לכל הארצות כמושל על כל ארץ מצרים וכולם מתייראים ממנו ולכן ילכו ויגיעו  בשלום ,זה לשון הרמב"ן.<br />ב] הזהיר שלא יתעסקו בדבר הלכה מפני טורח הדרך- אבל לא מנע מהם שלא ילמדו כלל.<br />שהרי אמרו רז"ל: "שני תלמידי חכמים המהלכים בדרך ואין ביניהם דבר תורה ראויים לשרף שנאמר:<br />"וַיְהִי, הֵמָּה הֹלְכִים הָלוֹךְ וְדַבֵּר, וְהִנֵּה רֶכֶב-אֵשׁ וְסוּסֵי אֵשׁ, וַיַּפְרִדוּ בֵּין שְׁנֵיהֶם";  [מלכים ב, י"א] הכוונה: שאליהו הנביא נפרד מאלישע, לפי  שהיו מדברים דברי תורה נפרדו זה מזה. ואם לא היו מדברים דברי תורה- היו נשרפים.<br />לסיכום. לאורך כל הפרשה - יוסף אינו כועס על אחיו ואף מעניק להם מתנות בשפע , הוא מבין: כי עצם גלגוליו  בירידתו מצרימה - זה רצון ה' מה שאין כן חשיבת אחיו - הם חשים אשמה בכך שמכרוהו ובסופו של דבר חשים אי נוחות.<br />ויפים דברי שלמה המלך:<br />"רַבּוֹת מַחֲשָׁבוֹת בְּלֶב אִישׁ וַעֲצַת יְהוָה הִיא תָקוּם." [משלי  י"ט, כ"א]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_370.html' />
 <title>פרשת משפטים-שמירת שבת- לשם מה?/אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_370.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת משפטים-שמירת שבת- לשם מה?/אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת משפטים- שמירת השבת- לשם מה?<br />מאת: אהובה קליין.<br />פרשה זו כוללת נושאים רבים, ביניהם : מצוות שמירת השבת.<br />וכך המצווה מתוארת בלשון הכתוב:<br />"ששת ימים תעשה מעשיך וביום השביעי תשבות למען ינוח<br />שורך וחמורך וינפש בן אמתך והגר"[שמות כ"ג,י"ב]<br />מצוות שמירת שבת מופיעה במקומות נוספים במקרא, אלא שכאן נאמרה סמוך למצוות שנת השמיטה.<br />מצוות  חשובה זו-מופיעה בעשרת הדיברות:<br />"זכור את יום השבת לקדשו ששת ימים תעבוד ועשית כל מלאכתך:ויום השביעי שבת לה' אלוקיך לא תעשה כל מלאכה אתה ובנך וביתך עבדך ואמתך ובהמתך וגרך אשר בשערך: כי ששת ימים עשה ה' את השמים ואת הארץ את הים ואת כל אשר בם וינח ביום השביעי על כן ברך ה' את יום השבת ויקדשהו" [שמות כ,ח-י"ב.]<br />כמו כן נאמר:"שמור את יום השבת לקדשו כאשר ציווך: ה' אלוקיך:ששת ימים תעבוד ועשית כל- מלאכתך:ויום השביעי שבת: לה' אלוקיך לא תעשה כל מלאכה אתה ובנך וביתך ועבדך-ואמתך ושורך וחמורך וכל- בהמתך וגרך אשר בשערך למען ינוח עבדך ואמתך כמוך: וזכרת כי עבד היית בארץ מצרים ויוציאך ה' אלוקיך משם ביד חזקה ובזרוע נטויה על כן ציוך ה' אלוקיך לעשות את יום השבת" [דברים ה,י"ב-ט"ז]<br />השאלות הן:<br />א]  מה הטעם למצוות  שמירת השבת?<br />ב]מדוע פעם נאמר:"זכור את יום השבת "? ופעם  נאמר:"שמור את יום השבת"?<br />ג] מדוע התורה מזהירה על שמירת השבת דווקא בסמוך לשמירת שנת השמיטה [בפרשתנו] ?<br />ד] באיזה אופן נוהגים לקבל את השבת?<br />התשובה לשאלה א]<br />הטעם לשמירת השבת: 1] מפני שהקב"ה ברא את העולם במשך שישה ימים וביום השביעי הוא שבת ממלאכתו.<br />רש"י מעיר על כך ושואל: וכי הקב"ה - הוא כאדם בשר ודם שמתעייף וזקוק למנוחה ביום השביעי?<br />הרי בספר ישעיהו נאמר:"לא ייעף ולא ייגע "[ישעיהו מ,כ"ח]<br />אלא ,התורה רוצה ללמד אותנו כאן קל וחומר: אם הקב"ה שאינו עייף לעולם, זקוק להפסיק מלאכתו ביום השביעי, קל וחומר שאדם שבדרך כלל מתעייף מעבודתו- כפי שנאמר עליו:"אדם לעמל יולד" [איוב ה,ז] חייב על אחת כמה וכמה, להירגע ולנוח ביום השבת.<br />2] כדי שהיהודי יזכור : כי עבד היה במצרים וה' הוציאו ביד חזקה ובזרוע נטויה.<br />רש"י מסביר את הרעיון בדרך הבאה:<br />עם ישראל הסכים פה אחד להיות רק עבד לה' בלבד ולשמר את מצוותיו.<br /> מסופר בפרשת בשלח כאשר הגיעו בני ישראל למרה:"שם שם לו חוק ומשפט" [שמות ט"ו, כ"ה] ה' נתן במרה כמה פרשיות  תורה שיתעסקו בהם: מצוות שבת ופרה אדומה ודינים.<br />ובגמרא בסנהדרין נ"ו נאמר:"עשר מצוות נצטוו ישראל במרה, שבע שקיבלו עליהן בני נח והוסיפו עליהן:דינין ושבת וכיבוד אב ואם"<br />רש"י מפרש: כי  מכאן לומדים שמצוות שמירת שבת ניתנה טרם מעמד הר סיני, כבר כאשר הגיעו בני ישראל למרה.<br />התשובה לשאלה ב]<br />כאשר נאמר:"זכור.." הכוונה שהיהודי יזכור את השבת במשך כל השבוע.[דברי רש"י]<br />נשאלת השאלה, כיצד יזכור זאת במשך כל ימי החול? והתשובה היא[לפי חז"ל]<br />שאם יראה דבר  טוב, או נאה, כגון: כלי נאה, מפה,או מזון טעים,יין לקידוש...בגד יפה, יקנה זאת לשבת במהלך השבוע.<br />ואילו בציווי:"שמור" הכוונה לשמור את השבת ביום השביעי ולקדשה כהלכתה ולא יעשה  בה מלאכה.<br />התשובה  לשאלה ג]<br />על כך עונה רש"י:<br />התורה מזהירה על קיום מצוות שמירת שבת דווקא בסמוך לשמירת השנה השביעית- הלוא היא שנת השמיטה מהסיבה:<br />שמא יגיד היהודי: היות ואני נמצא בשנה השביעית וכל השנה היא שנת שמיטה ,לא אשמור שבת בראשית.<br />לכן התורה מזהירה:גם בשנת שבתון חייבים לשמור את השבת ביום השביעי כהלכתה.<br />התשובה לשאלה ד]<br />את השבת מקבלים בהדלקת נרות.<br />תפקיד נכבד זה הוטל על האישה- עקרת הבית, יחד עם המצוות הנוספות: הפרשת חלה ומצוות נידה.<br />מצוות הדלקת נרות שבת- ניתנה לאישה במטרה לכפר על חטאה של חוה- אם כל חי- על שלא עמדה בפיתוי  כנגד דברי הנחש ואכלה מהפרי האסור ובנוסף  החטיאה את בעלה באכילה.<br />מטרת ההדלקה היא להשרות אווירה של קדושה, רוגע ושלווה ולהאיר את הבית.<br />חז"ל תקנו: שאם אדם אין בידו ממון רב, כאשר עורך קניות לשבת יקדים רכישת נרות שבת.<br />חז"ל אומרים:שמצווה זו תפקידה להחיש את גאולת ישראל ומבטאים זאת במשפט החשוב הבא:<br />"אם אתם משמרים נרות של שבת אני מראה לכם נרות של ציון"<br />כידוע בזמן שהאישה מדליקה נרות שבת-זוהי שעת רצון,היא מכסה את עיניה ובנוסף לברכות שמברכת היא רשאית להתפלל ולבקש בקשות מהקב"ה- על שתזכה לחנך את ילדיה כתלמידי חכמים, זיווג טוב ופרנסה טובה....<br />ויש אומרים כי יש סגולה מיוחדת להביט גם  בזמן הקידוש- על הנרות ולבקש את המשאלות.<br />לסיכום. השבת היא מצווה חשובה מאד ועל ידי שמירתה כהלכה יש בכוח עם ישראל, בעזרת הקב"ה להחיש את  הגאולה, חז"ל אומרים: "כל השומר את השבת כאילו מקיים את כל התורה כולה וכל המחלל את השבת כאילו  כפר בכל התורה כולה"<br />כמו כן, הם מוסיפים כי:"שקולה שבת כנגד כל המצוות"<br />מסופר דבר מעניין בגמרא [מסכת  סנהדרין]: ישנו נהר אחד הנקרא בשם:"סימבטיון" אשר  מעברו  פזורים עשרת השבטים האבודים, נהר זה גואש וסוער במשך השבוע, אפילו יוצאים ממנו הבזקים של אש וגופרית,אבל בשבת הוא רגוע ומימיו שלווים לגמרי.<br />יהי רצון וכל עם ישראל יתאחד כאיש אחד בשמירת השבת ובכך יתרום ,בסייעתא דשמיא, בהחשת הגאולה בכלל ובפרט. אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

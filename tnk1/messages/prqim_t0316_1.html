<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>תוספת ל: ויקרא טז</title>
 <meta name='author' content='חגי הופר' />
 <meta name='receiver' content='' />
 <meta name='jmQovc' content='tnk1/messages/prqim_t0316_1.html' />
 <meta name='tvnit' content='' />
</head>
<body lang='he' class=''><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t0316.htm'>ויקרא טז</a>&gt;</div>
</div>
<!--NiwutElyon1-->
<h1 id='h1'>תוספת ל: ויקרא טז</h1>
<div id='idfields'>
<p>מאת: חגי הופר</p>
<p>אל: </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 05:33:28&nbsp;&nbsp;01.05.2009, כתוספת/תגובה ל: <a href='../prqim/t0316.htm'>ויקרא טז</a></p>
<div id='tokn'>
לפרשת אחרי-מות-קדושים<br />"ונתן אהרן על שני השעירים גורלות גורל אחד לה' וגורל אחד לעזאזל" (ויקרא, טז', 8).<p>בהמשך לעיסוקנו בפרשת השבוע הקודם למערכות-הכוח שלו פוקו וכיצד הם באות לידי ביטוי בעולם העתיק, נראה כיצד הסתכלות זו משתלבת אף בפרשתנו: כמו בפרשת השבוע שעבר, בה דובר על ציפור אחת הנשחטת וציפור אחת המשולחת לחופשי, כך בפרשת השבוע שלנו מדובר של שעיר אחד שמוקרב ואחד שנשלח לעזאזל. אנו טוענים, כי זהו מבנה-כוח יסודי ומטאפיזי של המציאות, בדיוק כמו הרחקתו של המצורע, למשל. כזהו החיצוי בין הטוב ובין הרע, שהוא חיצוי כללי של המציאות לשני אופנים. והמצווה הזו באה כנגד הנטייה שהייתה לרצות את שני הצדדים, כמו שאנו למדים מן הפסוק - "ולא יזבחו עוד את זבחיהם לשעירים אשר הם זונים אחריהם" (שם, יז', 7) ומפרש רש"י - "לשדים, כמו (ישעיה יג) ושעירים ירקדו שם". אנו רואים, אפוא, כי הדרך למלחמה המקראית בעבודה הזרה היא הכנסה שלה בדלת האחורית לטקס הדתי עצמו.  אולי הדוגמה המובהקת ביותר לחיצוי זה מופיעה בברית החדשה: בעוד ישוע מוקרב בצליבתו בירושלים, יהודה איש קריות הוא השעיר לעזאזל, שנשלח לארץ גזרה, כך שהוא נשאר דמות שנואה-לעד. ואת המצווה הזו אנו מצווים ליום הכיפורים, היום המקודש בשנה, שנועד לכפר עלינו מחטאותינו. <p>מעניין לעניין, כל עניין הקורבנות עניינו בדם, כמו שכתוב - "כי נפש הבשר בדפ הוא ואני נתתיו לכם על המזבח לכפר על נפשותיכם כי הדם הוא בנפש יכפר" (שם, 11). לכך מוסמך מיד האיסור לאכול את הדם (פסוק 12), שהקשרו מובן. וכן גם החובה לכסות את הדם (פסוק 13). וכן האיסור לאכול נבלה וטרפה (פסוק 15) (ואגב, טרפה היא כנראה, כלשונה, בעל חיים שנטרף ולא סתם בעל חיים משוקץ, כל עולה מהפסוק ומההסמכה של טרפה לנבלה. ועוד - שהאוכל רק טמא עד הערב טאין כאן איסור גורף, לתשומת לב). ולכך נסמכו מיד דיני עריות (פרק יח'), מדוע? אלא שגם עניינם הוא בעצם דם, שהרי זו קרבת-דם. וכמו שהוא אומר על הדוה, כי היא 'מגלה את מקור דמיה' (כ', 18). <br />גם בהמשך, בפרשת קדושים, פרק יט', חוזר עניין הדם, כמו בפסוק - "לא תלך רכיל בעמיך לא תעמוד על דם רעך אני ה'" (פסוק 16), שמביאתם יחד אפשר ללמוד שעניינם אחד. ועוד - "לא תאכלו על הדם לא תנחשו ולא תעוננו" (פסוק 26), שגם כאן מביאתם יחד אפשר ללמוד שעניינם אחד. והעניין ממשיך בעונש - "דמיו בו... דמיהם בם" (כ', 9, 11, למשל). <br />ואותו דבר אנו קוראים בהפטרה: "התשפוט את עיר הדמים" (יחזקאל, כב', 2) נאמר לנו כבר בהתחלה, וממשיך - "עיר שופכת דם בתוכה" (פסוק 3), "בדמך אשר שפכת אשמת ובגילוליך אשר עשית טמאת" (פסוק 3) - ושוב יש פה גזרה שווה. והוא ממשיך - "הנה נשיאי ישראל איש לזרועו היו בך למען שפך דם" (פסוק 6) ומפרש רש"י - "איש לזרועו. כל דאלים גבר". וממשיך - "אנשי רכיל היו בך למען שפך-דם" (פסוק 9) - הנה שוב מוסמך הרכיל לדם, וניתן לשאול - האם היינו-הך זה? אלא שכאן דם בא במשמעותו המורחבת בהכרח. וכן - "שחד לקחו בך למען שפך דם" (פסוק 12), שגם הוא בהכרח במשמעות המורחבת. והוא מסכם - "והנה הכיתי כפי אל בצעך אשר עשית ועל דמך אשר היו בתוכך" (פסוק 13). הנה כי כן, הכול סובב סביב דם.
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

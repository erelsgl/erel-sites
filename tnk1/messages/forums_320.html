<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת כי תצא - מסרים נפלאים בפרשה - כיצד</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/forums_320.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_320.html" />
<meta name='tvnit' content="" />
<link rel='canonical' href='https://tora.us.fm/tnk1/messages/forums_320.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_forums_320' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/0.html'>בין אדם לנפשו</a>&gt;<a href='../../tnk1/msr/1btxon.html'>בטחון בה'</a>&gt;</div>

</div>
<!--NiwutElyon1-->
<h1 id='h1'>פרשת כי תצא - מסרים נפלאים בפרשה - כיצד</h1>
<div id='idfields'>
<p>קוד: פרשת כי תצא - מסרים נפלאים בפרשה - כיצד בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p><br />פרשת כי תצא- מסרים נפלאים בפרשה- כיצד?<br />אהובה קליין.</p><p>הפרשה פותחת בפסוק: "כי תצא למלחמה על---אויבך  ונתנו ה' אלוהיך בידך ושבית שביו"<br />השאלות המתעוררות הן:<br />א] באיזו מלחמה מדובר?<br />ב] מדוע כתוב: "כי תצא"- בלשון יחיד,הרי הפניה לעם ישראל כולו?<br />ג] היכן מוצאים בתנ"ך דוגמאות  ליציאתו של אדם?<br />ד] איזה רמז יש במילה: "תצא"?<br />התשובה לשאלה א]<br />לפי דברי רש"י: מדובר במלחמת רשות- כלומר כאשר עם ישראל  יעלה בדעתו לצאת למלחמה על אויביו-רש"י מסתמך על המשך הפסוק – המזכיר את עניין השבי והרי במלחמת ארץ ישראל אין לומר: "ושבית שביו" לכן כאן אין הכוונה למלחמת יהושע שמטרתה הייתה כיבוש ארץ ישראל.<br />התשובה לשאלה ב]<br />לפי דעת חז"ל: מדובר כאן: "כי תצא" בלשון יחיד –כדי ללמד את עם ישראל כי ניתן לנצח את האויבים בתנאי שהעם מאוחד כאיש אחד בלב אחד.<br />בדומה למצב שבני ישראל היו שרויים בזמן מתן תורה בהר סיני.<br />חז"ל מביאים הוכחה לדבריהם: "דורו של אחאב כולם עובדי עבודה זרה היו,ועל שלא הייתה ביניהם מחלוקת,היו מנצחים במלחמה"[ירושלמי פאה א,א]<br />ויש האומרים: כי מדובר במלחמת היצר של האדם- יצר הרע המנסה להכשיל את האדם בכל הזדמנות, האדם חייב להיות ערני ומוכן להילחם בכל עת נגד יצרו ולהכניעו.<br />רבי מנחם מנדל מקוצק אומר:כי מתוך המילים: "כי תצא" ניתן ללמוד שאין לשבת בחיבוק ידיים ולחכות שהאויב יפתיע, אלא יש להקדים רפואה למכה ולתפוש יוזמה ולהכות באויב ראשון באדמתו שלו- ואז מובטח: "ונתנו ה' אלוקיך בידך"<br />הדבר אמור גם  לגבי מלחמתו הפרטית של האדם נגד יצר הרע.<br />עליו לפעול בנחישות נגד יצר הרע כדי למנוע ממנו מראש התחברות אליו, אך אם לא יעשה כך, הדבר יכול יגרום לקשיים וכשירצה להיאבק  נגד היצר- יהיו לכך מכשולים מרובים.<br />התשובה לשאלה ג]<br />הנה כמה דוגמאות ליציאתו של אדם:<br />1]  "ויצא יצחק לשוח בשדה" [בראשית  כ"ד,כ"ג]<br />כאן המשמעות- יציאה לשדה כדי להתפלל מנחה בזמן שקיעת החמה.<br />2]"ויהי כאשר כילה יצחק לברך את יעקב ויהי אך יצוא יצא יעקב מאת פני יצחק אביו ועשיו אחיו בא מצידו": [בראשית כ"ז, ל]- המשמעות לצאת מפנים הבית, או האוהל - אל החוץ.<br />3] "יצא אדם לפועלו ולעבודתו" [תהלים ק"ד,כ"ג]- הכוונה יצא אדם יום, יום-לפעילותו הגשמית –עבודתו לפרנסת בני ביתו ולעבודתו הרוחנית-תפילה ולימוד תורה.<br />4] "כי תורה מאיתי תצא " [ישעיהו מ"א,ד]- במשמעות הפצת התורה ברבים.<br />5]"ויצא יעקב מבאר שבע וילך חרנה"[בראשית כ"ח,י]- יציאה ממקום מגורים אל מקום אחר.<br />התשובה לשאלה ד]<br />"תצא" בגימטרייא=יאיר ה'  דרכך.<br />בגימטרייא  נוספת= מגיד דבריו ליעקב.<br />"כי תצא" עולה בגימטרייא=ברוך ה' המברך.<br />מתוך כל האמור לעיל, ניתן להסיק כי על מנת  לצאת מאפלה לאורה,חייב אדם להציב לעצמו מטרות בחיים וכדי לזכות בהצלחת  במימושן- יש לחסות בצל אלוקים וכעם להיות תמיד מאוחדים- כאיש אחד ובלב אחד ולהאיר לזולת פנים, התוצאה לא תאחר לבוא,בע"ה תתגשם הנבואה: "כי בשמחה תצאו ובשלום תובלון" [ישעיה נ"ה,י"ב]אמן כן יהי רצון.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>&quot;אשת חיל מי ימצא&quot; לעומת &quot;ואשה בכל אלה לא מצאתי&quot;</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/prqim_t2831_0.html'/>
<meta name='author' content="חגי הופר" />
<meta name='receiver' content="" />
<meta name='jmQovc' content="tnk1/messages/prqim_t2831_0.html" />
<meta name='tvnit' content="" />
<link rel='canonical' href='https://tora.us.fm/tnk1/messages/prqim_t2831_0.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_prqim_t2831_0' class='htamh1 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sig/diff.html'>הבדלים</a>&gt;<a href='../../tnk1/sig/htama1.html'>התאמת פסוקים</a>&gt;</div>

</div>
<!--NiwutElyon1-->
<h1 id='h1'>"אשת חיל מי ימצא" לעומת "ואשה בכל אלה לא מצאתי"</h1>
<div id='idfields'>
<p>קוד: אשת חיל מי ימצא - ואשה בכל אלה לא מצאתי בתנ"ך</p>
<p>סוג: התאמה1</p>
<p>מאת: חגי הופר</p>
<p>אל: </p>
</div>
<script type='text/javascript'>kotrt()</script>
<div id='tokn'>
"אשת חיל מי ימצא" (משלי, לא', 10).
<p>הפסוק בא בפרק שמתחיל &ndash; "<q class="psuq">דברי למואל מלך משא אשר יסרתו אמו</q>" (פסוק 1). קאסוטו אומר, שאולי למואל זה מלשון איוולת, כפי הדברים המתוארים אחר-כך. כמו כן זה נופל על לשון 'אל' &ndash; "<q class="psuq">אל למלכים למואל</q>" (פסוק 4). עוד נאמר, כי אבן עזרא, למשל, אומר כי למואל הוא שלמה, אך מפרשים מודרניים אומרים כי הוא היה מישהו אחר. 
<br /></p>  
<p>אם זה היה שלמה ואם החלק של "אשת חיל" הוא חלק מדבריו מתעוררת שאלה &ndash; הרי שלמה הוא מי שאמר במקום אחר, בקהלת &ndash; "<q class="psuq">אדם אחד מאלף מצאתי ואישה בכל אלה לא מצאתי</q>" (קהלת ז28), אם כך כיצד הדברים מתיישבים?</p>  
<p>ואם תאמר שפה מדבר הכתוב על האישה כרעייה והפה על האישה כאם &ndash; על אף שהוא בא מיד אחרי הכתוב &ndash; "<q class="psuq">אל תתן לנשים חילך ודרכך למחות מלכין</q>" (פסוק 2), אך כשם שמפרש  מצודת דוד &ndash; "<q class="mfrj">אשת חיל - כהתימו לספר מוסרי אמו חזר לשבח אשת חיל לכבוד אמו למען היות לה לזכרון</q>" - הרי שאותו שלמה אומר במקום אחר, בשיר השירים - "<q class="mfrj">...אחת היא יונתי תמתי</q>" (שיר השירים ו9), ועל אף שנוהגים לפרש פסוק זה באופנים שונים, הרי אין מקרא יוצא ידי פשוטו (וכמו כן מפרש רש"י את "אשת חיל" כולו על התורה, בפירוש נוסף).
</p> 
<p>ועוד, אותו שלמה הרי כותב לנו גם במשלי &ndash; "<q class="psuq">שמח מאשת נעוריך</q>" (ה', יח'), וכנגד זאת כותב פעמים רבות לאורך ספרו &ndash; "<q class="psuq">ולמה תשגה בני בזרה ותחבק חיק נכריה?</q>" (שם, כ'), ונאמר מיד &ndash; בכך הרי חטא הוא!</p>  
<p>ועוד, מוצאים אנו בכתובים &ndash; וגם כן נזכיר זאת, על אף המשמעויות השונות שניתן להעניק לנאמר &ndash; "<q class="psuq">ויראו בני האלוהים את בנות האדם כי טובות הנה</q>" (בראשית, ו2)!</p>  
<p>ואולי הכתוב כנגד האישה מדבר מעניין אחר, כמו נאמר גבורתה וכיו"ב, ואילו הכתובים שבשבחה מדברים עליה כרעייה וכאם. וכן מוצאים אנו אף במסורת היהודית את הטענה &ndash; '<q class="mfrj">נשים &ndash; דעתן קלה</q>', למשל. 
<br /></p>  
<p>אך כנגד הגישה הלא מאוד פמיניסטית הזו בא הקטע של "אשת חיל" ומהלל את אישה מבחינות רבות &ndash; היא גם עושה בחפץ כפיה, כלומר עובדת בעצמה, וגם הייתה כאניות סוחר, כלומר עוסקת במסחר, היא גם דואגת לביתה &ndash; לא תירא לביתה משלג &ndash; אך עוד קודם לכן לעני &ndash; כפה פרשה לעני וידיה שלחה לאביון, היא גם פועלת בחשאי &ndash; ותקם בעוד לילה, לא יכבה בלילה נרה, אך גם ידועה בציבור &ndash; נודע בשערים בעלה, ומלבד כל המעשים הארציים האלה היא גם מתעסקת בענייני הרוח &ndash; פיה פתחה בחכמה ותורת חסד על לשונה, וגם בענייני המוסר &ndash; צופיה הליכות ביתה ולחם עצלות לא תאכל &ndash; ועל כך מהללים אותה. ולבסוף ניתן לנו אולי רמז לניגוד של האישה הטובה הזאת והוא אולי מה שנדחה בפסוק שהזכרנו קודם לכן, כי הכתוב אומר &ndash; "<q class="psuq">שקר החן והבל היופי אישה יראת ה' היא תתהלל</q>" &ndash; לא היופי החיצוני הוא החשוב, אלא המעלות הפנימיות.</p>  
<p>ובמאמר מוסגר יאמר, שיש מקומות שבהם כן הכתוב מהלל את יופיין החיצוני של גיבורות התנ"ך ואף בדמויות מופת חיוביות מדובר, אלא שעם זאת אין זה הדבר המהותי בכל-זאת, ולבד מזאת נשים לב שהלול היופי החיצוני הוא בעיקר בכתובים העתיקים יותר &ndash; בבראשית וכן באיוב. גם אצל אבשלום אנו מוצאים זאת, אלא ששם זו בדיוק תכונה חיצונית, שלא מעידה על איכות פנימית דווקא, כפי שמלמד סיפורו.</p>  
<p>אשת חיל כזו המתוארת כאן הייתה רות המואבייה כמו שכתוב עליה (רות, ג', 11). ולבסוף, את שני צידי המשוואה תופש הכתוב &ndash; "<q class="psuq">אשת חיל עטרת בעלה, וכרקב בעצמותיו מבישה</q>" (משלי, יב', 4). 
</p> 
<p></p>  
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

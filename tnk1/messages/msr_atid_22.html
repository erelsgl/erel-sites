<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>פרק כ"ה בישעיה על: אחרית הימים, גאולה, משיח</title>
 <meta name='author' content='זינדני יחזקאל' />
 <meta name='receiver' content='hezizz @ walla.com' />
 <meta name='jmQovc' content='tnk1/messages/msr_atid_22.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a href='../index.html'>ראשי</a>&gt;<a href='../msr/atid.html'>אחרית הימים, גאולה, משיח</a>&gt;</div>
</div>
<!--NiwutElyon1-->
<h1 id='h1'>פרק כ"ה בישעיה על: אחרית הימים, גאולה, משיח</h1>
<div id='idfields'>
<p>מאת: זינדני יחזקאל
<p>אל: hezizz @ walla.com
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>ישעיה כ"ה<p>א. יְהוָה אֱלֹהַי, אַתָּה אתה לבדך א-לקי אֲרוֹמִמְךָ אוֹדֶה שִׁמְךָ לך לבדך ראוי להודות, ואת שמך הגדול והנורא צריך לרומם כִּי עָשִׂיתָ פֶּלֶא כי עשית דבר נפלא עם עמך ישראל. הראה ה' לנביא ישעיה ברוח הנבואה את גאולת עם ישראל האחרונה, ואת עונשם של אומות העולם. על זה מתפעל הנביא, ואומר: שעשה ה' עם עמו ישראל דבר נפלא. כי בדרך הטבע היה עם ישראל נכחד בין הגוים. ורק ברוב חסדו, ושבועתו אשר נשבע להם, הובילם בדרך ניסית, עד לגאולה השלמה עֵצוֹת מֵרָחֹק, אֱמוּנָה אֹמֶן וכל נבואותיך וגזרותיך שאמרת על ידי נביאך מזמנים קדמונים, נתקיימו עתה קיום חזק.</p><p>ב. כִּי שַׂמְתָּ מֵעִיר לַגָּל הפכת ערי הגוים לגל חרבות קִרְיָה בְצוּרָה לְמַפֵּלָה וממלכה חזקה הנחלת מפלה אַרְמוֹן זָרִים מֵעִיר ועם זה שהחריב בעבר את מעונך, תיתן ארמונותיו לחורבן עולם לְעוֹלָם לֹא יִבָּנֶה ימחה לנצח, ולעולם לא ישוב לקדמותו.</p><p>ג. עַל כֵּן, יְכַבְּדוּךָ עַם עָז לכן, אפילו החזקים שבין הגוים, יכבדו את שמך קִרְיַת גּוֹיִם עָרִיצִים, יִירָאוּךָ וממלכות הגוים התקיפים ביותר יפחדו ממך.</p><p>ד. קִרְיַת גּוֹיִם עָרִיצִים, יִירָאוּךָ כשיראו כיצד הגנת על עם ישראל הדל מָעוֹז לָאֶבְיוֹן, בַּצַּר לוֹ ומגן לישראל בעת צרת גוג ומגוג, כשמעמדם של ישראל בקרב הגוים, היה משול לאביון מַחְסֶה מִזֶּרֶם הגנת עליהם משיטפון האנטישמיות צֵל מֵחֹרֶב היית להם כמו צל ביום שרב כִּי רוּחַ עָרִיצִים כְּזֶרֶם קִיר רוח: כעס. רוצה לאמר: שכעס רשעי הגוים על ישראל, היה כמו זרם מים חזק המפיל קיר. ולולא רחמי ה' לא היתה לנו תקומה.<br /> <br />ה. כְּחֹרֶב בְּצָיוֹן, שְׁאוֹן זָרִים תַּכְנִיעַ כמו שהשיממון והחום שבמדבר, מכניעה את האדם, כך תכניע את רשעי הגוים המשמיעים קול שאון חֹרֶב בְּצֵל עָב, זְמִיר עָרִיצִים יַעֲנֶה וכמו שהשרב בחורב נכנע מפני צילם של העננים, כך הכריתה תכניע עריצים.</p><p>ו. וְעָשָׂה יְהוָה צְבָאוֹת לְכָל הָעַמִּים, בָּהָר הַזֶּה, מִשְׁתֵּה שְׁמָנִים מלכודת פתאים מכין ה' לאומות העולם הבאים למלחמה בישראל. נדמה יהיה בעיניהם, שבאים הם לסעודה שמנה, עם יין ישן וטוב שְׁמָנִים, מְמֻחָיִם, שְׁמָרִים, מְזֻקָּקִים מאכלי בשר נקיים מעצמות וגידים, מלאי מוח ויין ישן וצלול. רוצה לאמר: סבורים רשעי אומות העולם, ובראשם רוסיה, הבאים למלחמת השמד נגד ישראל, לאחר שהכניעו את כל אומות העולם החזקות ובראשם ארה"ב. שהם באים למסיבת סיום, וסעודה דשנה. שהרי הכנעת ישראל, אפילו לא נחשבת בעיניהם כבעיה. וכך בהניחם שגורלו של עם ישראל נגזר לכליה, מצטרפים לקואליציית השנאה הזאת עמים רבים, שרק אתמול נחשבו לידידי ישראל, כשהם דוחקים הצידה את רגשי המצפון, ושמים לנגד עיניהם את האינטרס העתידי שלהם, כשותפים לסדר העולמי החדש, ולמנצחת הראשית – רוסיה.</p><p>ז. וּבִלַּע בָּהָר הַזֶּה, פְּנֵי הַלּוֹט הַלּוֹט עַל כָּל-הָעַמִּים הצטרפותם של עמים רבים למלחמת ההשמד נגד עמו, תחשוף את פרצופם האמיתי של אומות אלה. ובלע: הסרה והשחתה. לוט: מסכה וְהַמַּסֵּכָה הַנְּסוּכָה, עַל כָּל הַגּוֹיִם יציג ה' לפני עם ישראל את הגוים במערומיהם, ואת מחשבותיהם הרעות שחשבו על ישראל כל הימים, שעטפו אותם עד עתה במעטה של ידידות.</p><p>ח. בִּלַּע הַמָּוֶת לָנֶצַח על ידי סילוקם של אויבי ישראל מן העולם, תסור אחת ולתמיד הסכנה הקיומית שריחפה מעל עם ישראל לדורותיו וּמָחָה אֲדֹנָי יְהוִה דִּמְעָה מֵעַל כָּל פָּנִים ולא תהיה עוד סיבה לבכייה, כי השכול והמות מטרור ומלחמה, יסור ויסולק לעד וְחֶרְפַּת עַמּוֹ, יָסִיר מֵעַל כָּל הָאָרֶץ יקבץ גלותם מכל ארצות תבל, וירומם קרנם בארץ ישראל, ולא יסבלו עוד חרפה מן העמים, שמלפנים חרפום כִּי יְהוָה, דִּבֵּר ונאמן הוא לקיים הבטחתו.</p><p>ט. וְאָמַר בַּיּוֹם הַהוּא עם ישראל, באחרית הימים הִנֵּה אֱלֹהֵינוּ זֶה קִוִּינוּ לוֹ וְיוֹשִׁיעֵנוּ הנה רואים אנו במו עיננו, את ישועת א-לוקינו, שציפינו לישועתו, כאשר דיבר ביד עבדיו הנביאים זֶה יְהוָה קִוִּינוּ לוֹ כך ראינו בעיני רוחנו את ישועתו. ובו שמנו את תקוותנו כל הימים. לא נפל דבר מכל אשר אמר נָגִילָה וְנִשְׂמְחָה בִּישׁוּעָתוֹ אם כן, הבה נשמח על הישועה שהושיע אותנו ה'. ונגיל, על שהפתיע אותנו בניסים ונפלאות, שלא ציפינו ולא פיללנו להם.</p><p>י. כִּי תָנוּחַ יַד יְהוָה, בָּהָר הַזֶּה כאשר יניח ה' את ידו על הגוים, אשר נאספו למלחמת השמד נגד עמו, בארץ ישראל וְנָדוֹשׁ מוֹאָב תַּחְתָּיו מואב: כינוי סוחף לכל עמי ערב מסביב לישראל. רוצה לאמר: שה' יכתוש וירסק אותם באופן מיוחד, כפי גודל שנאתם לישראל, ועל שמיררו את חיי עמו ללא הפסק כְּהִדּוּשׁ מַתְבֵּן במי (בְּמוֹ) מַדְמֵנָה ישפילם ויבאיש ריחם, כפי שמשליכים פסולת תבן לצואת בהמות, על מנת לדושם יחדיו, כהכנה לפני הזיבול.</p><p>יא. וּפֵרַשׂ יָדָיו בְּקִרְבּוֹ ה' ישלח ידיו בקרב עמי ערב כַּאֲשֶׁר יְפָרֵשׂ הַשֹּׂחֶה לִשְׂחוֹת כמו שהשוחה פורש ידיו ומכה במים. כך ישלח ה' ידיו לכל המקומות שפרוסים בהם עמי ערב ויכה בהם וְהִשְׁפִּיל, גַּאֲוָתוֹ ירסק צבאותם, ויעביר מקור עושרם לעמו עִם, אָרְבּוֹת יָדָיו וכמו כן יכה את כל ארגוני הטרור מעשה ידיהם. ארבות: מלשון מארב.</p><p><br />יב. וּמִבְצַר מִשְׂגַּב חוֹמֹתֶיךָ, הֵשַׁח הִשְׁפִּיל וכל העמים החזקים, ובראשם רוסיה, שהיו ערובה לביטחון של האומות הערביות. מעין חומה מבוצרת. יוריד וישפיל עד עפר הִגִּיעַ לָאָרֶץ עַד עָפָר רוצה לאמר: שיהרוג את כלם ויקברו בארץ, וישובו לעפרם. ללמדך, על גודל ההשפלה והאבדון.                        </p><p><br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>


<li><a href='../../tnk1/messages/msr_atid_22_0.html'>אלהים יפריד בין שקר ואמת... <small>/ רמי ניר</small></a> &nbsp;&nbsp;<span class='date'>[נכתב ב-13:29:04&nbsp;&nbsp;18.04.2007]</span></li>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת מסעי - מדוע יש לאבד את האלילים ?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_308.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_308.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_308.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_308' class='mnyeym1 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/ecm.html'>מצוות לפי עצם</a>&gt;<a href='../../tryg/sug/ecm_alylym.html'>אלילים</a>&gt;</div>

</div>
<!--NiwutElyon1-->
<h1 id='h1'>פרשת מסעי - מדוע יש לאבד את האלילים ?</h1>
<div id='idfields'>
<p>קוד: פרשת מסעי - מדוע יש לאבד את האלילים ? בתנ"ך</p>
<p>סוג: מניעים1</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת מסעי- מדוע יש להשמיד את האלילים עם הכניסה לארץ?<br />מאת: אהובה קליין.</p><p>אחד הנושאים בפרשתנו הוא: איבוד העבודה  הזרה בארץ ישראל וכך הציווי נאמר בכתובים:<br />"וידבר ה' אל- משה בערבות מואב על—ירדן יריחו לאמור: דבר אל – בני ישראל ואמרת אליהם כי אתם עוברים את—הירדן אל ארץ כנען: והורשתם את כל יושבי הארץ מפניכם ואיבדתם את כל—משכיתם ואת כל- צלמי מסכותם תאבדו ואת במותם תשמידו:והורשתם את הארץ וישבתם- בה כי לכם נתתי את—הארץ לרשת אותה" [במדבר ל"ג,נ-נ"ד]<br />השאלות הן:<br />א] באיזה תנאי רשאים בני ישראל להיכנס לארץ המובטחת?<br />ב] מדוע יש לכבוש את כל שטחי ארץ ישראל?<br />ג] מה הטעם באיבוד האלילים  - בארץ?<br />התשובה לשאלה א]<br />לפי רש"י:יש לרשת את הארץ מיושביה – המשמעות היא: לגרש את תושבי הארץ הכנענים ואז עם ישראל יוכל לשבת בארצו ולחיות בה.<br />לפי "אור החיים": המצווה היא: "והורשתם" את הארץ ואילו לשבת בה- זו הבטחה.<br />הרמב"ן מחדש לנו חידוש: "וישבתם בה"- זוהי מצוות עשה מן התורה: וכך הוא מבטא זאת בלשונו: "על דעתי זו מצוות עשה.יצווה אותם[כלומר הקב"ה מצווה בכך את בני ישראל] שישבו בארץ וירשו אותה,כי הוא נתנה להם,ולא ימאסו בנחלת ה',ומה שהפליגו אבותינו  במצוות הישיבה בארץ ישראל ושאסור לצאת ממנה[כמו שכתוב במשנת כתובות י"ג,י"א]:<br />"הכול מעלין לארץ ישראל, ואין הכול מוציאין"- כל אדם רשאי להכריח את בני ביתו לעלות איתו לארץ ישראל, ואין אדם רשאי להוציא את בני ביתו מן הארץ בניגוד לרצונם: וידונו כמורדת אישה שאינה רוצה לעלות עם בעלה לארץ ישראל, וכן האיש[וכך גם הבעל- המסרב לעלות עם אשתו לארץ ישראל, נחשב כמורד וחייב ליתן גט לאשתו ולשלם לה כל הסכום הרשום בכתובתה- כמובא בהמשך המשנה שם]- בכאן נצטווינו במצווה זו, כי הכתוב הזה מצוות עשה"<br />התשובה לשאלה ב]<br />התורה מדגישה בלשונה: "והורשתם את כל יושבי הארץ" ובהמשך נאמר:<br />"ואם לא תורישו את יושבי הארץ מפניכם והיה אשר תותירו מהם לשיכים בעינכם ולצנינים בצידכם וצררו אתכם על הארץ אשר אתם יושבים בה והיה כאשר דימיתי לעשות להם אעשה לכם"[שם ל"ג,נ"ה]<br />כלומר אם עם ישראל לא יכבשו את כל הארץ, התוצאה תהיה הרסנית, אותם נוכרים שישארו כאן- הם יציקו לעם ישראל ממש כמו סוגים שונים של קוצים:<br />"שיכים" ו"צנינים".חז"ל אומרים כי משה רמז בדבריו לשני סוגים של שונאי ישראל:<br />א] כאלה השונאים את ישראל בגלוי ואין הם מסתירים זאת,הם כ"שיכים" פגיעתם ידועה לכל.<br />ב] יש השונאים בהסתר וכלפי חוץ מתנהגים כידידים- הם משולים ל"צנינים"<br />קשה במיוחד הסוג השני של השונאים- כי כלפי חוץ הם מציגים כאילו חפצים בטובת עם ישראל.<br />התשובה  לשאלה ג]<br />לפי פירוש: "מלא עומר": מוצאים אנו בגמרא כי משה היה יכול לבטל  לחלוטין את יצר העבודה הזרה, אלא  שהייתה לו חסרה זכותה של ארץ- ישראל"<br />לכן נאמר בכתובים: "כי אתם עוברים את הירדן"- מפני שרק אתם עוברים את הירדן, אך לא משה,על- כן נאמר: "ואבדתם את כל משכיתם ואת כל צלמי מסכתם תאבדו" והמטרה: כדי שלא תיכשלו בהם, אך אילו משה  היה נכנס <br />איתם לארץ, היה הוא בכבודו ובעצמו מבטל את יצר העבודה הזרה ולא  היה חשש מפני עברה  זו.<br />והרי ידוע שעבודת אלילים- איסור מן התורה, כמו שנאמר:<br />"לא יהיה לך אלוהים אחרים על פני, לא תעשה לך פסל וכל תמונה... לא תשתחווה להם ולא תעבדם"[שמות כ, ג-ה]<br />עבודת אלילים- היא אחת משלושת העברות החמורות:<br /> עבודה זרה, גילוי עריות, שפיכות דמים.<br />איסורים אלה החלים על עם ישראל,אפילו אם חייהם נתונים בסכנה וביצוע עשיית העברה עשויה להצילם-"ייהרג ובל יעבור"<br />לפי משנה תורה לרמב"ם-ספר המדע הלכות עבודה זרה וחוקות הגויים- יש בכללן 51 מצוות מתוכן: שתי מצוות עשה ו-49 מצוות לא תעשה.<br />והנה כמה  דוגמאות:<br />א]שלא לפנות אחר עבודה זרה.<br />ב]שלא לתור אחר הרהור הלב וראיית העיניים.<br />ג]שלא לגדף<br />ל] לאבד עבודה זרה, וכל הנעשה בשבילה.<br />לסיכום,לאור האמור לעיל, לומדים אנו כי-  כדי שעם ישראל יכנסו לארץ<br />הקדושה, הם  חייבים  לכבוש את הארץ כולה ולא להשאיר חלק מהעמים, כי עמים אלו עלולים בעתיד להציק לבני ישראל ממש כמו קוצים.<br />כמו כן, בהיות ארץ ישראל קדושה גם העם חייב להיות קדוש- כמו שנאמר: "קדושים תהיו"<br />ויש להשמיד את כל העבודה  הזרה של העמים לבל  יגרמו חס ושלום  מכשול עבור עם  נבחר ה'- עם סגולה.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1726.html' />
 <title>פרשת וארא-כיצד נוכל להחיש את הגאולה?/ אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1726.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת וארא-כיצד נוכל להחיש את הגאולה?/ אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת וָאֵרָא - כיצד נוכל להחיש את הגאולה?<br />מאת: אהובה קליין.</p><p><a href='https://ahuvaklein.blogspot.com/'>https://ahuvaklein.blogspot.com/</a></p><p>בפרשה זו אנחנו לומדים להכיר את  משפחתם של  משה ואהרון.<br />כפי שהתורה מתארת: "וַיִּקַּח עַמְרָם אֶת-יוֹכֶבֶד דֹּדָתוֹ, לוֹ לְאִשָּׁה, וַתֵּלֶד לוֹ, אֶת-אַהֲרֹן וְאֶת-מֹשֶׁה; וּשְׁנֵי חַיֵּי עַמְרָם, שֶׁבַע וּשְׁלֹשִׁים וּמְאַת שָׁנָה". [שמות פרק ו', כ']<br />בהמשך נאמר:<br />"וַיִּקַּח אַהֲרֹן אֶת-אֱלִישֶׁבַע בַּת-עַמִּינָדָב, אֲחוֹת נַחְשׁוֹן--לוֹ לְאִשָּׁה; וַתֵּלֶד לוֹ, אֶת-נָדָב וְאֶת-אֲבִיהוּא, אֶת-אֶלְעָזָר, וְאֶת-אִיתָמָר".[להלן: ו', כ"ג]<br />כמו כן, אנחנו נחשפים  לשליחות  המשמעותית של משה ואהרון בהנהגת עם ישראל- למען  הוצאת העם  מעבדות לחירות כשיגיע הרגע  המתוכנן על פי ה' כדברי הכתוב:<br />"הוּא אַהֲרֹן, וּמֹשֶׁה--אֲשֶׁר אָמַר יְהוָה, לָהֶם, הוֹצִיאוּ אֶת-בְּנֵי יִשְׂרָאֵל מֵאֶרֶץ מִצְרַיִם, עַל-צִבְאֹתָם.  הֵם, הַמְדַבְּרִים אֶל-פַּרְעֹה מֶלֶךְ-מִצְרַיִם, לְהוֹצִיא אֶת-בְּנֵי-יִשְׂרָאֵל, מִמִּצְרָיִם; הוּא מֹשֶׁה, וְאַהֲרֹן". [להלן: ו', כ"ו- כ"ח]<br />השאלות הן:<br />א] מי היה אהרון - ומה הייתה שליחותו לעם ישראל ?<br />ב] כיצד משה ואהרון  תפקדו יחדיו כאחים?<br />תשובות.<br />מוצאו של אהרון ושליחותו החשובה:<br />רש"י מסביר :אשתו של עמרם הייתה יוכבד בת לוי - אחות של קהת. על פי הכתוב: יוכבד הייתה אמם של אהרון , משה ומרים.<br />על נישואי  אהרון  נאמר:"וַיִּקַּח אַהֲרֹן אֶת-אֱלִישֶׁבַע בַּת-עַמִּינָדָב, אֲחוֹת נַחְשׁוֹן--לוֹ לְאִשָּׁה; וַתֵּלֶד לוֹ, אֶת-נָדָב וְאֶת-אֲבִיהוּא, אֶת-אֶלְעָזָר, וְאֶת-אִיתָמָר"- סה"כ- ארבעה בנים.<br />על פי הגמרא: "אמר רבי אליעזר: לעולם ידבק אדם בטובים - שהרי משה שנשא את בת יתרו - יצא ממנו יהונתן (בן בנו של משה), אהרון שנשא את בת עמינדב יצא ממנו פנחס (בן בנו של אהרון) [מסכת בבא בתרא ק"ט, ב'] ואמר רבא: הנושא אישה צריך שיבדוק באחיה, שנאמר: "וַיִּקַּח אַהֲרֹן אֶת-אֱלִישֶׁבַע בַּת-עַמִּינָדָב, אֲחוֹת נַחְשׁוֹן" ממשמע שנאמר "בת עמינדב" איני יודע שאחות נחשון היא? מה תלמוד לומר: "אחות נחשון"? מכאן שהנושא אישה-צריך שיבדוק באחיה ותנא: רוב הבנים דומים לאחי האם" [מסכת בבא בתרא]<br />במילים אחרות: הנושא אישה יבדוק מי הוא אחיה - לפי שרוב הבנים דומים לאחי האם.<br />רבינו בחיי  מסביר  את הפסוק: "וַיִּקַּח אַהֲרֹן אֶת-אֱלִישֶׁבַע בַּת-עַמִּינָדָב, אֲחוֹת נַחְשׁוֹן— הכתוב בא להודיע לנו: כי התערבה  משפחת הכהונה עם משפחת המלוכה - היא אלישבע - אחות נחשון - הנשיא הגדול שבישראל והזכיר אמו של פנחס שהוא גם כן כהן שזכה בכוחות עצמו  וכך נוהגים במלכי הארץ  שמזכירים את שמות אימם כפי שנאמר:<br />"וּבִשְׁנַת שְׁמֹנֶה עֶשְׂרֵה, לַמֶּלֶךְ יָרָבְעָם בֶּן-נְבָט, מָלַךְ אֲבִיָּם, עַל-יְהוּדָה.  שָׁלֹשׁ שָׁנִים, מָלַךְ בִּירוּשָׁלִָם; וְשֵׁם אִמּוֹ, מַעֲכָה בַּת- אֲבִישָׁלוֹם" [מלכים- א', ט"ו, א']<br />בפרשה: שישה נביאים שהם משבט לוי והם :אהרון, משה, פינחס שהוא גם אליהו הנביא ושלושת בני קורח: אסיר, אלקנה ואביאסף אותם ספרו רז"ל בתוך קבוצה של מ"ח נביאים.<br />ששת הנביאים היו בדור אחד - בני קורח עליהם נאמר: "וּבְנֵי-קֹרַח, לֹא-מֵתו"ּ.[ במדבר כ"ו, י"א]<br />שליחותו של אהרון הייתה: לבוא עם משה אל העם ולבשר להם  על הגאולה , אחר כך היה נכנס עם משה אל ארמונו של פרעה, לתרגם את – דברי משה אל פרעה- כפי שכתוב:<br />"וַיֹּאמֶר יְהוָה אֶל-מֹשֶׁה, רְאֵה נְתַתִּיךָ אֱלֹהִים לְפַרְעֹה; וְאַהֲרֹן אָחִיךָ, יִהְיֶה נְבִיאֶךָ.  אַתָּה תְדַבֵּר, אֵת כָּל-אֲשֶׁר אֲצַוֶּךָּ; וְאַהֲרֹן אָחִיךָ יְדַבֵּר אֶל-פַּרְעֹה, וְשִׁלַּח אֶת-בְּנֵי-יִשְׂרָאֵל מֵאַרְצוֹ". [להלן פרק ז', א'- ב']<br />ידוע כי אהרון היה איש שלום: "הִלֵּל אוֹמֵר: הֱוֵי מִתַּלְמִידָיו שֶׁל אַהֲרֹן: אוֹהֵב שָׁלוֹם, ְרוֹדֵף שָׁלוֹם, אוֹהֵב אֶת הַבְּרִיּוֹת, וּמְקָרְבָן לַתּוֹרָה"[מסכת אבות א', י"ב]<br />הרמב"ם מבאר: <br />כשהיה מרגיש אהרון באדם שתוכו רע, או שהיו מספרים לו  על כך שבידו עבירה, היה פונה אליו ומקרב אותו אליו . היה האיש ההוא מתבייש במעשיו ואומר "אוי לי אילו היה יודע אהרן מה צפון בליבי  מה חטאתי ודאי שלא היה מסתכל עלי , ובוודאי אף אינו מדבר  אלי, אמנם אני אצלו בחזקת אדם כשר, לכן אני אאמת את דבריו ומחשבתו וכך היה האיש  חוזר למוטב , שב ונעשה מתלמידיו הלומדים ממנו. ואמר השם יתברך כשתארו בזאת המידה הנכבדת "בשלום ובמישור הלך אתי" - וכך השפיע אהרון על רבים לטובה."(מלאכי ב, ו).<br />כאשר חשש משה לגשת לבצע את שליחותו במצרים, אמר לו ה':<br />"....הֲלֹא אַהֲרֹן אָחִיךָ הַלֵּוִי--יָדַעְתִּי, כִּי-דַבֵּר יְדַבֵּר הוּא; וְגַם הִנֵּה-הוּא יֹצֵא לִקְרָאתֶךָ, וְרָאֲךָ וְשָׂמַח בְּלִבּוֹ"[שמות ד, י"ד]<br />משה ואהרון יחדיו - בשליחותם:<br />רש"ר [ הרב שמשון רפאל הירש] מבאר: אהרון היה משמש כנביא למשה - המשמעות היא: כי נביא משמש כ"מעיין" אשר באמצעותו ה' מגלה את  דבריו. הנביא אינו מחבר את דבריו - אלא רק בתפקיד למסור ולהעביר את הדברים הלאה.<br />לפי התפיסה היהודית :אין האנשים החלשים ולא השוטים ולא אלה הסמוכים לשולחן אחרים נבחרים לשאת את רוח ה' ,יתירה מכך ,עוד בטרם יבחרו להיות שליח ה' - עליהם להיות בעלי נתונים  חשובים והם: חכם. גיבור, ועשיר. כן חייב להיות בקו הבריאות- הן מבחינה  גופנית והן מבחינה שכלית - גם במעמדו החברתי. זאת כדי למנוע: מתחזים מוליכי שולל - אשר בריאותם הלקויה  עשויה להשפיע על השקפתם השכלית ולא יפיצו כל מיני הזיות חולניות - העשויות להטעות את  הציבור- שיחשבו שמדובר  במראות אלוקים.  נבחר ה' חייב להיות בריא בשכלו !<br />הוא חייב  להבין את דברי ה' – כדי למסור הלאה, ולא פחות מכך חשוב שיהיה  בעל  מעמד חברתי - משום שרק אדם עצמאי שאינו מבקש דברים עבור עצמו.  מסוגל להעריך את מעמדם של אנשים  בדרגות שונות ולהבחין  את רצונם.<br />מעניין להתבונן בלאה – הָאֵם החשובה שנשאה בקרבה את שבטי יעקב ,דווקא כשילדה את לוי הגיעה לאושר ולשמחה - המאפיינים חיי נישואין יהודיים -כפי שנאמר: "וַתַּהַר עוֹד וַתֵּלֶד בֵּן וַתֹּאמֶר עַתָּה הַפַּעַם יִלָּוֶה אִישִׁי אֵלַי כִּי יָלַדְתִּי לוֹ שְׁלֹשָׁה בָנִים עַל כֵּן קָרָא שְׁמוֹ לֵוִי" [בראשית  כ"ט, ל"ב- ל"ה] כמה מדהים לגלות את רגשותיה הפנימיות  לגבי לוי שהיה ראוי להיבחר.<br />גם יוכבד אמו של משה - נהגה במסירות נפש ודאגה להצלת משה לאורך כל הדרך - כך נוכל להעריך את רגשות האם כמה משפיעות אפילו טרום הלידה על בן - המיועד לנבחר ה' . התוצאות מורגשות היטב במידותיו של משה - הצניעות והענווה שהתאפיין בה.<br />כדברי הכתוב: <br />"וְלֹא קָם נָבִיא עוֹד בְּיִשְׂרָאֵל כְּמֹשֶׁה אֲשֶׁר יְדָעוֹ יְהוָה פָּנִים אֶל פָּנִים"<br />ה"כלי יקר" בוחן את משה ואהרון - מה מידת האחריות של כל אחד מהם?<br />למעשה בעיקר השליחות - נראה כי משה העיקר - שהרי לבד אליו  נראה ה' בסנה, ואפשר שאהרון לעומתו טפל אליו?<br />תלמוד לומר: הוא אהרון ומשה אשר אמר ה' להם: הוציאו את בני ישראל ממצרים.<br />מסקנה: יש חלק לאהרון בהוצאת בני ישראל ממצרים כמו למשה, על כן הכתוב הקדים את אהרון, אבל בעניין הדיבור אל פרעה - נראה כי אהרון הוא העיקר  ואילו משה טפל לו - כי משה היה כבד פה ולשון לכן הקדים הכתוב  את אהרון למשה ,משום כך  נאמר:, "הם המדברים אל פרעה מלך מצרים- הוא משה ואהרון- כאן הקדים את משה – לומר לך אפילו בעניין הדיבור אל פרעה אינו טפל לאהרון - אלא: שקולים הם - בכל דבר!<br />לסיכום לאור האמור לעיל,  המסקנה היא: כאשר ההנהגה מאוחדת- אז טובים השניים מן האחד - וכשם  שהיה בזמן גאולת מצרים –משה ואהרון היו מאוחדים - עם ישראל יזכה במהרה להתאחד- הן בהנהגה והן בחברה. וכך בע"ה - תתגשם הנבואה:<br />"כִּימֵ&#1445;י צֵאתְךָ&#1430; מֵאֶ&#1443;רֶץ מִצְרָ&#1425;יִם אַרְאֶ&#1430;נּוּ נִפְלָאֽוֹת" [ מיכה  ז' ,ט"ו]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

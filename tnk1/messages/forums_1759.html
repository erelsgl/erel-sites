<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1759.html' />
 <title>פרשת אמור-הקדושה והכבוד למי?/ מאת: אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1759.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת אמור-הקדושה והכבוד למי?/ מאת: אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת אמור - הקדושה והכבוד למי?<br />מאת: אהובה קליין ©</p><p><a href='https://ahuvaklein.blogspot.com/'>https://ahuvaklein.blogspot.com/</a></p><p>פרשת אמור פותחת  בקדושת הכוהנים ובכבודם וכן מתארת לנו את קדושת השבת והמועדים:<br />"וַיֹּאמֶר יְהוָה אֶל ־מֹשֶׁה, אֱמֹר אֶל ־הַכֹּהֲנִים בְּנֵי אַהֲרֹן; וְאָמַרְתָּ אֲלֵהֶם, לְנֶפֶשׁ לֹא ־יִטַּמָּא בְּעַמָּיו".[ויקרא ,כ"א, א']<br />בהמשך נאמר:<br />"קְדֹשִׁים יִהְיוּ, לֵאלֹוהֵיהֶם, וְלֹא יְחַלְּלוּ, שֵׁם אֱלֹהֵיהֶם:  כִּי אֶת ־אִשֵּׁי יְהוָה לֶחֶם אֱלֹוהֵיהֶם, הֵם מַקְרִיבִם--וְהָיוּ קֹדֶשׁ" [להלן, ויקרא, כ"א, ו]<br />בהמשך הפרשה התורה מתארת את קדושת השבת והמועדים:<br />ַ"ויְדַבֵּר יְהוָה, אֶל־ מֹשֶׁה לֵּאמֹר. דַּבֵּר אֶל־בְּנֵי יִשְׂרָאֵל, וְאָמַרְתָּ אֲלֵהֶם, מוֹעֲדֵי יְהוָה, אֲשֶׁר־ תִּקְרְאוּ אֹתָם מִקְרָאֵי קֹדֶשׁ--אֵלֶּה הֵם, מוֹעֲדָי.  שֵׁשֶׁת יָמִים, תֵּעָשֶׂה מְלָאכָה, וּבַיּוֹם הַשְּׁבִיעִי שַׁבַּת שַׁבָּתוֹן מִקְרָא ־קֹדֶשׁ, כָּל ־מְלָאכָה לֹא תַעֲשׂוּ:  שַׁבָּת הִוא לַיהוָה, בְּכֹל מוֹשְׁבֹתֵיכֶם". [להלן, כ"ג, א'- ד']<br />השאלות הן:<br />א] מה הקשר בין  הכוהנים לתלמידי החכמים?<br />ב] מה תורמת השבת לעם ישראל?<br />תשובות.<br />הכוהנים ותלמידי החכמים  - הקשר ביניהם.<br />בפרשה זו הכוהנים מקבלים אזהרה מאלוקים: לא להיטמא - לא יקרחו  קורחה בראשם- עליהם להיות קדושים-  היות והם מובדלים מהעם למטרה- להיות עבדי ה' –תחילה במשכן. ומאוחר יותר  במקדש.<br />לכן כל העם היו מצווים  לכבד  את הכוהנים גם להעלותם ראשונים- לקריאה בתורה.<br />היו דואגים לפרנסתם - נותנים להם : תרומות ומעשרות וכן כ"ד מתנות כהונה וגם ראשית הגז ופדיון  הבן  וכו'.<br />בדומה לכך, יש לכבד  תלמידי חכמים-אשר יושבים בבתי מדרש ולומדים תורה. על מנת לקיים את רצון ה'  ולהתמסר למען התורה- וכדי להעביר גם לעם את התורה  והמצוות לכל עם ישראל כדי שתתקיים התורה בתוך העם  ולמען לעשות רצון ה'. הם צבא ה' אשר עומדים  על המשמר לקיים את התורה והמצוות- וכשם שחייבים בכבוד הכוהנים ופרנסתם  כך חייבים  לסייע לתלמידי החכמים- בתוקף היותם עבדי ה' ושליחיו.<br />הרמב"ם כותב: [הלכות שמיטה ויובל פ"ג]: " לא זכה לוי בנחלת ארץ ישראל ובביזתה עם אחיו , מפני שהובדל לעבוד את ה' – לשרתו ולהורות דרכיו הישרים, ומשפטיו הצדיקים לרבים שנאמר: " יורו משפטיך ליעקב ותורתך  לישראל" לפיכך  הובדל מדרכי העולם, לא עורכין מלחמה כשאר ישראל, ולא נוחלין ולא  זוכין לעצמו בכוח גופו,<br />אלא הם חיל ה' שנאמר: ברוך ה' חילו, והוא ברוך הוא זוכה להם שנאמר: אני חלקך ונחלתך"<br />מדברי הרמב"ם ניתן להבין שכל הצדיקים שמתרכזים בקודש הקודשים  ומתנתקים מהעולם הגשמי והחומרי וכל חכם כזה-  שה' הוא חלקו לעד- יזכה בעולם זה  לגמול כדרך שזכו הכוהנים והלוויים ועל כך אומר דוד המלך:<br />"יְהוָה מְנָת חֶלְקִי וְכוֹסִי אַתָּה תּוֹמִיךְ גּוֹרָלִי."[ תהלים ט"ז, ה']<br />לפיכך, יש לנהוג כבוד בתלמידי חכמים המלמדים ומפיצים תורה לעם ישראל ויש להיזהר שלא  לפגוע בכבודם.<br />על כך  נאמר: "רַבִּי אֶלְעָזָר בֶּן שַׁמּוּעַ אוֹמֵר: יְהִי כְּבוֹד.....וּמוֹרָא רַבְּךָ, כְּמוֹרָא שָׁמַיִם"[מסכת אבות [ד', י"ב]<br />מדגיש  הרמב"ם: "צריך לכבד את האיש החכם ולהחשיבו במעלה מפני שהוא נושא הקבלה"  ישנה חשיבות גדולה לתורה- כי ללא תורה- לא יכול  העולם  להתקיים!<br />תרומתה וחשיבותה של השבת  לישראל.<br />נאמר על השבת: <br />"שֵׁשֶׁת יָמִים, תֵּעָשֶׂה מְלָאכָה, וּבַיּוֹם הַשְּׁבִיעִי שַׁבַּת שַׁבָּתוֹן מִקְרָא־ קֹדֶשׁ, כָּל־ מְלָאכָה לֹא תַעֲשׂוּ":  <br />השבת-  היא כעין הקדמה למועדים לפי שאמרו חז"ל:<br />"אלמלי משמרין ישראל שתי שבתות כהלכתן מיד נגאלין" [מסכת שבת קי"ח]<br />הגאון מוילנא – עונה על שאלה הנשאלת: מדוע פתחה הפרשה במועדים ומיד עברה לנושא השבת?<br />תשובתו: שהכתוב מתכוון  גם למועדים – לפי  ששישה  ימים טובים- הם לפי התורה: שמותר להכין בהם  מלאכת אוכל נפש והם:<br />[הראשון והשביעי] של פסח, שהם שני ימים,<br />יום אחד של חג שבועות ,יום אחד של ראש השנה ושני ימים של סוכות [ראשון ושמיני] לכן קבעה התורה כלל לגבי כל המועדים המוזכרים בפרשה: "ששת ימים תעשה מלאכה" הכוונה שבששת ימי המועדים- מותר לעשות מלאכה לצורך אוכל  נפש- אבל ביום השביעי זה של המועדים שהוא יום הכיפורים- אסור לעשות בו מלאכה אפילו לצורך  אוכל נפש,- כי הוא שבת שבתון. [שם משמעון ,בשם: הגר"א]<br />"הנתיבות שלום" מביא את דברי רש"י על השבת:<br />השואל מה עניין שבת אצל המועדות? מכאן לומדים: שכל המחלל את המועדות מעליו עליו כאילו חילל את השבתות וכל המקיים את המועדות מעלין עליו כאילו מקיים את השבתות.<br />"בעל הטורים" שם את הדגש על חשיבות השבת:<br />"........ "מִקְרָא־קֹדֶשׁ, "- בגימטרייא - "משתה"-  ההסבר : במה מקדשים את השבת?<br />תשובה: במאכל, ובמשתה ובכסות נקיה.<br />באמת כיום כאשר יהודי הולך ברחוב בשבת במקום מגוריו, או באזור אחר בארץ ורואה אנשים הלבושים בבגדי חול - ישר מבין שהם לא מכבדים את  יום השבת. <br />השבת היא: אות –היינו - סימן בין ה' לעם ישראל. <br />ה"חפץ חיים" ממחיש מסר חשוב זה באמצעות משל: תארו- אדם שיש לו חנות - או, עסק מסחרי על הדלת כתוב: שלט  המציין –את שם העסק: כגון: בגדי  תינוקות. או משחקים, אך ברגע שהוא מסיר את השלט הכול מבינים שהוא עזב את המקום.<br />הנמשל: השבת היא: האות - השלט המעיד על היהודי שהוא קשור לתורה. מאותו רגע שהוא "מסיר את השלט" כאשר יום השבת  הופך אצלו סתם יום של חול, היום השביעי בשבוע- כך הוא מנתק את עצמו מהשבת.<br />על פי "ספר החינוך": משורשי מצווה זו: שנהיה פנויים מעסקינו לכבוד היום –הקדוש- כדי לקבוע בנפשותינו אמונת חידוש  העולם, שהיא חבל המושכת כל יסודי הדת ונזכור: ביום אחר בכל שבוע ושבוע שהעולם נברא בששה ימים... כשישבתו  בני אדם כולם ביום אחד בשבוע, וישאל כל שואל: "על מה ולמה מנוחה זאת? ויהיה המענה: כי ששת ימים עשה ה'..." יתחזק כל אחד באמונה אמתית  בבורא עולם ..."<br />מכאן המסקנה: כי כל יהודי  השומר  שבת הוא מאמין בה'- שהוא בורא עולם ומנהיגו הבלעדי! <br />נאמר בתורה:<br />"שָׁמוֹר אֶת ־יוֹם הַשַּׁבָּת, לְקַדְּשׁוֹ, כַּאֲשֶׁר צִוְּךָ, יְהוָה אֱלֹהֶיךָ.  שֵׁשֶׁת יָמִים תַּעֲבֹד, וְעָשִׂיתָ כָּל ־מְלַאכְתֶּךָ.  וְיוֹם, הַשְּׁבִיעִי--שַׁבָּת, לַיהוָה אֱלֹהֶיךָ:  לֹא תַעֲשֶׂה כָל־ מְלָאכָה אַתָּה וּבִנְךָ־ וּבִתֶּךָ וְעַבְדְּךָ־ וַאֲמָתֶךָ וְשׁוֹרְךָ וַחֲמֹרְךָ וְכָל־ בְּהֶמְתֶּךָ, וְגֵרְךָ אֲשֶׁר בִּשְׁעָרֶיךָ--לְמַעַן יָנוּחַ עַבְדְּךָ וַאֲמָתְךָ, כָּמוֹךָ.  וְזָכַרְתָּ, כִּי עֶבֶד הָיִיתָ בְּאֶרֶץ מִצְרַיִם, וַיֹּצִאֲךָ יְהוָה אֱלֹהֶיךָ מִשָּׁם, בְּיָד חֲזָקָה וּבִזְרֹעַ נְטוּיָה; עַל־כֵּן, צִוְּךָ יְהוָה אֱלֹהֶיךָ, לַעֲשׂוֹת, אֶת־יוֹם הַשַּׁבָּת". [דברים, רק ה', י"א- ט"ו]<br />על פי פסוקים אלה: יום השבת הוא יום מנוחה כללי לאדם בן חורין, לעבדים וגם לבעלי חיים.<br />ועל כך גם ה' נותן לנו דוגמא אישית - שהוא נח בעצמו ביום זה כנאמר:<br />"כִּי שֵׁשֶׁת יָמִים עָשָׂה יְהוָה אֶת הַשָּׁמַיִם וְאֶת הָאָרֶץ אֶת הַיָּם וְאֶת כָּל אֲשֶׁר בָּם וַיָּנַח בַּיּוֹם הַשְּׁבִיעִי עַל כֵּן בֵּרַךְ יְהוָה אֶת יוֹם הַשַּׁבָּת וַיְקַדְּשֵׁהו". [שמות, כ', י']<br />לסיכום, לאור הנאמר לעיל: עם ישראל נחשב לעם - נבחר ה' וקדוש שתפקידו להאיר לגויים ! ויפים וחשובים דברי  ישעיהו הנביא:<br />"אִם־ תָּשִׁיב מִשַּׁבָּת רַגְלֶךָ, עֲשׂוֹת חֲפָצֶךָ בְּיוֹם קָדְשִׁי; וְקָרָאתָ לַשַּׁבָּת עֹנֶג, לִקְדוֹשׁ יְהוָה מְכֻבָּד, וְכִבַּדְתּוֹ מֵעֲשׂוֹת דְּרָכֶיךָ, מִמְּצוֹא חֶפְצְךָ וְדַבֵּר דָּבָר.  אָז, תִּתְעַנַּג עַל־ יְהוָה, וְהִרְכַּבְתִּיךָ, עַל־ במותי בָּמֳתֵי אָרֶץ; וְהַאֲכַלְתִּיךָ, נַחֲלַת יַעֲקֹב אָבִיךָ--כִּי פִּי יְהוָה, דִּבֵּר" <br />[ישעיהו נ"ח, י"ג- י"ד]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

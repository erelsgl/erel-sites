<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>מיכל - שבע סונטות</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/dmut_dmut_654_2.html'/>
<meta name='author' content="דודי בן עמי (dodiba @ netvision.net.il)" />
<meta name='receiver' content="" />
<meta name='jmQovc' content="tnk1/messages/dmut_dmut_654_2.html" />
<meta name='tvnit' content="" />
<link rel='canonical' href='https://tora.us.fm/tnk1/messages/dmut_dmut_654_2.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_dmut_dmut_654_2' class='jyr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/dmut/index.html'>דמויות תנכיות</a>&gt;<a href='../../tnk1/dmut/dmut/692.html'>דוד המלך</a>&gt;<a href='../../tnk1/dmut/zug/dwd_mykl.html'>דוד מיכל בת שאול ופלטי בן ליש</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sig/9.html'>פירושים אומנותיים</a>&gt;<a href='../../tnk1/sig/9jir.html'>שיר תנכי</a>&gt;</div>

</div>
<!--NiwutElyon1-->
<h1 id='h1'>מיכל - שבע סונטות</h1>
<div id='idfields'>
<p>קוד: מיכל - שבע סונטות בתנ"ך</p>
<p>סוג: שיר</p>
<p>מאת: דודי בן עמי (dodiba @ netvision.net.il)</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>
<br />מִיכַל
<p>מאת: דודי בן עמי (dodiba @ netvision.net.il)
<br />פְּרֶלוּד
<p>מִיכַל,
<br />בֵּין שְׁנֵי כְּתָרִים עִנְבָּל,
<br />בִּצְלִיל נִכְאָב,
<br />לִלְבֹּשׁ בְּאַרְגָּמָן
<br />מַלְכוּת בַּגִּבּוֹרִים, אָהוּב
<br />וְאָב.
<br />בֵּין הַבְּתָרִים, לָשׁוּב
<br />לִלְקֹט כָּזָב.
<li>
<p>
<p>
<br />מַחְזוֹר סוֹנֶטוֹת
<p>1
<p>בְּצֵל וִילוֹן חַדְרִי, בַּכֹּל אֶרְאֶה פָּנָיו,
<br />צְלִיל לְכִנּוֹר דָּוִד, נִגּוּן עַל עַפְעַפַּיִם.
<br />רֶגַע אַסְתִּיר פָּנִים, רֶגַע אֶמְחָא כַּפַּיִם
<br />אוֹ אֶתְנַפֵּל בּוֹכָה חֵיק אֲחוֹתִי מֵרָב.
<p>דָּוִד לִי בֵּין שָׁדַי, דּוֹדִי לִי צְרוֹר הַמֹּר,
<br />דְּרוּכַת חֲלוֹם שְׁנָתִי, כֵּיצַד יִדְרֹךְ הַקֶּשֶׁת,
<br />רִגְשַׁת חַלְצֵי עֵירֹם לַחֵץ רַכָּה, נִכְבֶּשֶׁת.
<br />יַבִּיט - כֻּלִּי אַסְמִיק. אֶבְרַח - קוֹלוֹ מִזְמוֹר.
<p>בְּרִבְבוֹת מֵיתָר בַּקְּשֵׁנִי מֵאֲבִי,
<br />בִּרְבִיבֵי הַשִּׁיר, לָאֲהָבִים אַיֶּלֶת,
<br />כִּנּוֹר אֶל קֶשֶׁת קַח, אַלְפֵי נִימַי בִּשְׁבִי.
<p>קָחֵנִי מִשָּׁאוּל, מֹהַר כַּלָּה תָּבִיא
<br />וְלֹא תִּשְׁאַל נָבִיא לְהָבִיאֵנִי דֶּלֶת,
<br />לְאַלּוּפִי בְּאֵר, יִדְלֶה בִּי אֲהוּבִי.
<li>
<p>
<br />2
<p>אֲבִי וּמַלְכִּי סָר מִנְּעִים הַשִּׁירָה;
<br />נֶאֱחַז בַּחֲנִית, יָדוֹ - אֶרֶס קוֹלֵחַ,
<br />קוֹלוֹ מַר, כַּפּוֹ עוֹד תּוּרַם לְפַלֵּחַ.
<br />קִנְאַת שְׁאוֹל שָׁאוּל חֹד נִשְׁקוֹ מְאֵרָה.
<p>מַה מִּיכַל? פִּתָּיוֹן בְּמֵאָה וּמֵאָה
<br />עָרְלוֹת מֹהַר בְּנֶּפֶשׁ דָּוִד, לָהּ מֻגֶּשֶׁת
<br />בְּדָם מִסַּכִּין זַכְרוּתָם מְרֻטֶּשֶׁת.
<br />אוֹהֵב לִי, חוֹתֵךְ חֲלָלִים בְּטֻמְאָה.
<p>יָבוֹא אֶל גַּנִּי, בִּכְלוּלוֹת אֶל כַּלָּה,
<br />אָז יִקְרַב וַאֲנִי בְּתוּלָה בִּדְמֵי מֹּהַר,
<br />אֶרְעַד בְּפַשְּׂקוֹ בִּירֵכַי וְעָלָה;
<p>יַעֲמֹד מוּל עֵינַי הַקָּמוֹת, הָעוּלוֹת,
<br />דָּם שַׂקַּיִם נוֹטֵף, מִלּוֹתָיו חֵלֶף טֹהַר,
<br />אֶחְרַד לְבוֹאוֹ, בִּי - מְחִיר הָעָרְלוֹת.
<li>
<p>
<br />3
<p>קוּם בְּרַח דּוֹדִי וָרֵד, מֵחַלּוֹנִי תִּנְהַר,
<br />רַגְלֶיךָ אַיָּלוֹת, וָלֹא - יוֹמְךָ אֶל מָוֶת,
<br />יָאִיר מָחָר גַּם לִי, לְבֵית אֲבִי אוֹיֶבֶת;
<br />אֶשְׁנָב וַחֲבָלִים, בַּל תִּסָּפֶה מָחָר.
<p>מַהֵר וָרֵד דּוֹדִי, לַבֹּקֶר סַכָּנָה,
<br />לֵילוֹת שֶׁלָּנוּ כָּאן זְכֹר וְלֵךְ בְּסֵּתֶר
<br />חַגְוֵי הַסֶלַע לֵךְ, לֹא יַשִּׂיגְךָ עַל בֶּתֶר,
<br />שְׁמֹר נַפְשְׁךָ וְלוּ אֶשְׁכַּב כַּעֲגוּנָה.
<p>אִם כַּת רֵיקִים לְךָ, לִבִּי מָלֵא עִמָּם,
<br />אִם פּוֹחֲזִים בְּלִי אֵל, פַּחַז יָמַי אֵלֶיךָ,
<br />בְּשֵׁם אֱלֹהַּ לֵךְ וְלֹא תָּמוּת יוֹמָם.
<p>חָרוּךְ יָגוֹן שָׁאוּל וְדַרְכְּךָ צָלֵחָה,
<br />עַל חֲנִיתוֹ יִמּוֹט, כַּנֵּר שַׁמְנוֹ יִתַּם.
<br />דָּוִד נַפְשִׁי מַהֵר, עַד יוֹם אֶשַּׁק פָּנֶיךָ.
<li>
<p>
<p>4
<p>הַאִם רְדוּף עָקֵב הוּא כְּהִצּוֹד יָעֵל?
<br />רָחוֹק דְּבָרְךָ, אָהוּב, יָרֵאתִי עֵת חָלַמְתִּי.
<br />אֲבִי שַׁכּוּל מִבַּת בְּטֶרֶם הִתְיַתַּמְתִּי,
<br />תִּקְוַת יָמַי בְּצַו הִגְלָה - לְהִבָּעֵל.
<p>יְדֵי פַּלְטִי רַכּוֹת וְלִי הֵבִיא רָבִיד
<br />אֶצְבְּעוֹתָיו חוֹמְדוֹת לֵילִי, וְטוֹב הָאִישׁ.
<br />אָרוּר אַתָּה בֶּן לַיִשׁ - יַחַד עִם בֶּן קִישׁ
<br />שֶׁאֵין אַתָּה דָּוִד, לֹא, אֵין אַתָּה דָּוִד.
<p>אֵלִי, עָשֵׂנִי נַעַר וְאָרוּץ מִדְבָּר,
<br />צוֹנֶנֶת מִטָּתִי, סְגוֹר יְרֵכַי צָמִיד,
<br />לֵיל אֵין בְּרִיחִים דַּלְתִּי, עַד רְצוֹנִי נִשְׁבַּר.
<p>יָּמַי לְאִישׁ נִשְׂרַךְ - דּוֹדִי כִּצְבִי יִדְהַר.
<br />צוֹפָה בֵּין יָּם לְהָר, הוֹוֶה לְאֵין עָתִיד;
<br />אַל תִּתְחַנֵּן, פַּלְטִי, גַּם אִם עָלַי תִּגְהַר.
<li>
<p>
<p>5
<p>מַהֵר, רַכָּב, טוּס, בַּסּוּסִים נָרוּצָה,
<br />מַלְכִּי דָּוִד לָשׁוּב קוֹרֵא, קוֹרֵא בִּשְׁמִי;
<br />נִמְשַׁח מִצְחוֹ בַּשֶּׁמֶן, לֹא פָּנָה יוֹמִי,
<br />צְאִי, מֶרְכָּבָה, אֶל יוֹם חָדָשׁ, הַחוּצָה.
<p>דָּוִד צִוָּה כָּבוֹד לְבַת מַלְכוּת,
<br />מָחָר שׁוּב אַרְגָּמָן אֶהִי לוֹבֶשֶׁת.
<br />צֹר זְרוֹעֲךָ יַצִּית לַפִּיד מֵאֵשֶׁת,
<br />אֵשׁ חֲדָשָׁה - אִישׁ אֲהָבַי בִּזְכוּת.
<p>אֵלִי אַל אֵבֶל, חֶרֶב אָב ואָח,
<br />בַּל יִרְדְּפֵנִי צֵל מֵתֵי גִּלְבּוֹעַ
<br />אֶל בְּרִית מִנְּעוּרִים וְלֹא אֶדְעַךְ.
<p>מַהֵר, רַכָּב, חוֹתָם מַלְכוּת לִטְבֹּעַ,
<br />כָּלָה הַחֹרֶף, גֶּזַע פְּרִי אֶפְרַח,
<br />עָסִיס כַּרְמִי אֶטֹּר, תִּירוֹשׁ לִנְבֹּעַ,
<li> * *
<p>
<br />6
<br />מְפַזֵּז בַּשְּׁוָקִים, מְכַרְכֵּר מוּל אָרוֹן,
<br />אַחֲרָיו צַעַד צַעַד לֵוִי וְכֹהֵן.
<br />פִּילַגְשִׁים וּשְׁפָחוֹת, מוֹשִׁיטוֹת אֶת בְּנֵיהֶן,
<br />זִבְחֵי עֵדֶר פָּרִים בְּמוֹרַד הַקִּדְרוֹן.
<p>בֶּן-יִשַׁי מִתְהוֹלֵל מוּל הָמוֹן בַּאֲבֹד
<br />גְּבוּרָתוֹ. בֶּן-רוֹעִים, רַק אֵפוֹד דַּק עֲדַיִן,
<br />צוֹהֵל מְיֻזָּע, כְּשִׁכּוֹר בֵּית הַיַּיִן,
<br />הֵיכָן הוֹד מַלְכוּת, אֵי נשְׁחָת בּוֹ כָּבוֹד?
<p>לִי יִלְעַג: "מֵאָבִיךְ אֵל בָּחַר בִּי, רַק בִּי."<br />נֶחָמָה לֹא אֶמְצָא בִּתְהִלֵּי הַמַּצְבִּיא.
<br />לֵילוֹתַי שׁוֹמֵמִים, רֵיק חֵיקִי מִשֶּׁכְּבָר,
<p>אֵין יוֹדֵעַ שַׁחֲרַי, לֹא צֵאתִי לֹא שׁוּבִי,
<br />לְעֵירֹם עֲגָבִים, אִם נִכְסַף מִשְׁכָּבִי
<br />רֵיק הַכַּד מִשַּׁמְנוֹ וְהַחֶרֶס נִשְׁבַּר.
<li>
<p>
<br />7
<p>זִכְרוֹן יָמַי בֵּין בּוֹר לְחֵיק מוּטָל,
<br />כִּבְכוֹר מַלְכוּת, רֹאשׁוֹ נִמְשַׁח, אֲבִי.
<br />מִצְחִי הֻכָּה בְּקֶלַע אֲהוּבִי
<br />אוֹ כְּעִנְבָּל בְּפַעֲמוֹן: "מִיכַל."
<p>קִינַת דָּוִד: "שָׁאוּל וִיהוֹנָתָן
<br />הַנְּעִימִים - אַל טַל וְאַל מָטָר."<br />צָמַק חָזִי, פֶּרַח רַחֲמִי עָקָר,
<br />כִּבְשַׂת הָרָשׁ טְבוּחָה כִּדְבַר נָתָן.
<p>הֲגַם שָׁאוּל נָבִיא? אוֹ אַשְׁלָיָה
<br />לִלְחֹם צַו אֱלֹהָיו לְאֵין עָתִיד
<br />עַד עֵת יִכּוֹן לָבֶטַח בֵּית דָּוִד.
<p>עֶדְנַת דּוֹדֵי עַלְמָה לִי הֲזָיָה,
<br />בָּאִים יָמִים וְאַף מַלְכִּי שֵׂיבָה.
<br />דָּוִד. עַזָּה כַּמָּוֶת אַהֲבָה.
<li> * *
<br />* *
<p>דודי בן עמי, קצרין, תשס"ו
<p>
<p>
<br />&nbsp;
<p>זכויות הפרסום שמורות למחבר
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

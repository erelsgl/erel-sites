<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_400.html' />
 <title>פרשת בחוקותיי-כיצד נמגר את האלימות?/אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_400.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת בחוקותיי-כיצד נמגר את האלימות?/אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת בחוקותיי-כיצד נמגר את האלימות?<br /> מאת: אהובה קליין.<br />בתקופה האחרונה ,עדים אנו לאלימות ההולכת וגוברת בחוצות ארצנו,כמעט מידי יום, דבר החייב להדליק נורה אדומה בקרב עם ישראל  אשר תפקידו לשמש אור לגויים.<br />נוער משועמם,לוחץ על ההדק ברגע של שכרות,קלות דעת ופזיזות - ללא חשיבה על התוצאות העגומות – לו, למשפחתו ולמשפחת הנרצח.<br />השאלות הן: כיצד חלה הידרדרות מוסרית כה גדולה בקרבנו?<br />האם כמות גדולה יותר של שוטרים תמזער את הבעיה?<br />מהי הדרך להשבת המצב  לשגרה של שפיות, ובאילו אמצעים עלינו לנקוט?<br />לכל השאלות האלו, תשובה אחת נחרצת ואמיתית ,אותה נגלה תוך  כדי עיון בפסוקים הבאים:<br />"אם בחוקותיי תלכו ואת מצוותי תשמרו ועשיתם אותם.....וישבתם לבטח בארצכם ונתתי שלום בארץ ושכבתם ואין מחריד,....וחרב לא תעבור בארצכם....והתהלכתי בתוככם והייתי לכם לאלוהים,ואתם תהיו לי לעם.." [ויקרא כ"ו,ג-י"ד]<br />מתברר,  כי מקור הבעיה נעוץ בשורש אחד והוא:התרחקות ממקור מים חיים- הלוא היא תורתנו הקדושה - כפי שאומר זאת הנביא ירמיהו:<br />"כי שתים רעות עשה עמי,אותי עזבו מקור מים חיים לחצוב להם בארות ,בארות  נשברים אשר לא יכילו מים"[ירמיהו ב,י"ג]:"<br />על מנת להשיב את השלווה בקרבנו-עלינו להיות דבקים בתורה לקיים את הנאמר בעשרת הדברות ואת התורה ככתבה ולשונה.<br />התורה היא נחלת כלל עם ישראל,כפי שנאמר במעמד הר סיני:"..ויחנו במדבר ויחן-שם ישראל נגד ההר" [שמות,י"ט,ב]<br />המילה :"ויחן" נאמרת בלשון יחיד,כדי להוכיח שכל העם עמד כאיש אחד בלב אחד למרגלות הר סיני[כדברי רש"י]<br />מכאן שהתורה  שייכת לכל עם ישראל, ללא הבדל דעות,מפלגות, עדות וסקטורים שונים.<br />כדי להגיע לקיום מצוות התורה, חייבים ראשית יראת אלוקים,כי ללא נקודה חשובה זו לא ניתן לפתור דבר.<br />מהי  יראת אלוקים? לכך כמה  תשובות במסכת אבות:<br />"רבי חנינא בן דוסא אומר:כל שיראת חטאו קודמת לחוכמתו-חוכמתו מתקיימת,וכל שחכמתו קודמת ליראת חטאו-אין חכמתו מתקיימת"<br />[מסכת אבות,ג,מ"ט]<br />דברי רבי אלעזר בן עזריה:"אם אין חכמה אין יראה,אם אין יראה אין חוכמה"[שם ג,כ"א]<br />אנטיגנוס איש סוכו היה אומר:"ויהי מורא" שמים עליכם"[שם ג,מ"ג]<br />ועוד דברים חשובים נאמרו על ידי:עקביא בן מהללאל:<br />"...הסתכל בשלושה דברים,ואין אתה בא לידי עברה: דע מאין באת, ולאן אתה הולך,ולפני מי אתה עתיד לתן דין וחשבון.." [שם ג,א]<br />והנה משפט משמעותי נוסף:"..והסתכל בשלושה דברים ואין אתה בא לידי עברה:דע מה למעלה ממך:עין רואה,ואוזן שומעת וכל מעשיך בספר נכתבים" [שם,ב,א]<br />לאור הנאמר לעיל,מסיקים אנו כי הבסיס לקיום מצוות התורה הוא  יראת אלוקים,נושא חשוב זה חייב להיכלל בחינוך הילד עוד משחר ינקותו.<br />גם הרמב"ן מאיר על כך את עינינו באומרו:"ובעבור הענווה,תעלה על לבך מידת היראה,כי תיתן אל ליבך תמיד מאין באת ולאן אתה הולך,ושאתה רימה ותולעה בחייך ואף כי במותך,ולפני מי אתה עתיד ליתן דין וחשבון,לפני מלך הכבוד,שנאמר:"הנה השמים ושמי השמים לא יכלכלוך" אף כי ליבות בני אדם,:"הלוא את- השמים ואת הארץ אני מלא נאום ה"<br />וכאשר תחשוב את כל אלה,תירא מבוראך ותישמר מן החטא.ובמידות האלה תהיה שמח בחלקך"[אגרת הרמב"ן]<br />גם בתנ"ך אנו נפגשים עם נושא יראת אלוקים,כאשר אברהם מגיע אל גרר,הוא מבקש משרה אשתו להגיד  לאבימלך כי היא אחותו,כאשר לקח אבימלך את שרה אליו, הופיע לו בחלומו אלוקים ואמר לו:"הנך מת על האישה אשר לקחת והיא בעולת בעל.."ואומנם אבימלך לא נגע בשרה לרעה,אך כאשר בבוקר השיב אותה לאברהם ושאל אותו מדוע נהג איתו בדרך זו? ענה לו אברהם:"..כי אמרתי רק אין-יראת אלוהים במקום הזה והרגוני על-דבר אשתי" [בראשית כ,י"א]<br />כלומר,אברהם הבחין שבמקום זה אין יראת אלוקים ומתוך שחשש לשלומה של אשתו,הציג אותה כאחותו.<br />מקום נוסף שאנו נתקלים עם נושא יראת אלוקים,כאשר יוסף נפגש עם אחיו במצרים:ויאמר אליהם יוסף ביום השלישי זאת עשו וחיו, את-האלוהים אני ירא" [בראשית מ"ב,י"ח]<br />יוסף מגלה לאחיו : כי הוא ירא אלוקים.<br />גם בחומש שמות, מסופר על המיילדות העבריות כי היו יראות אלוקים:<br />"ויהי כי יראו המיילדות את האלוהים ויעש להם בתים" [שמות א,,כ"א]<br />ברגע שמגיעים לשלב הראשון של יראת אלוקים,אזי יש להיות עמלים בתורה,[כפי שרש"י מסביר זאת] ולקיים הלכה למעשה את המצוות.<br />התורה בפירוש מבטיחה :כי אם יקיימו את החוקים-אילו מצוות ללא טעם-כגזרת המלך- ומצוות אשר יש בהן טעם-לא יהיו עוד מלחמות עם האויבים<br />סביב ומלבד זאת גם השלווה בתוך ארצנו- תתקיים תמיד.<br />כך מסביר:האור החיים הקדוש:כי השקט ישרור בתוכנו בין הפלגים והכיתות השונות.<br />לאור האמור לעיל המסקנה-כי כדי למנוע אלימות בארצנו,הדבר היחיד אשר  יש בכוחו למגר את האלימות: השיבה אל חיק המים החיים,הלא היא תורתנו הקדושה השייכת לכל העם  הזה כאיש אחד בלב אחד.<br />דבר זה מוטל על  כמה גורמים:<br />א] ההורים- חייבים לשמש דוגמא אישית לילדיהם באורח החיים<br />התורני והתנהלות חיים שקטים ושלווים ברוח התורה בביתם.<br />ב] מוסדות החינוך שתפקידם,בנוסף  על  הקניית מקצועות מגוונים-להנחיל את התנ"ך ומקצועות הקודש מגיל הרך.<br />ג]המנהיגות חייבת להעלות את הבעיה לסדר היום בדחיפות בטרם יהיה מאוחר מידי.<br />ד] אמצעי התקשורת חייבים להפסיק לשדר סרטי אלימות שונים,ובמקום זאת ישדרו,תוכניות בנושא דרך ארץ,תנ"ך ומעשים טובים.<br />אם ננהג בדרך זו-התורה מבטיחה לנו:"והתהלכתי בתוככם והייתי לכם לאלוהים ואתם תהיו לי לעם"[ויקרא כ"ו,י"ב]<br />זוהי הבטחה אלוקית שהשכינה תשרה בתוך העם ,הגנה מסוג זה היא הטובה ביותר.<br />וכך אנו גם מתפללים,יום,יום:"עושה שלום במרומיו הוא יעשה שלום עלינו ועל כל ישראל ונאמר אמן"<br />יהי רצון וניישם  הלכה למעשה את כל ציווי ה' והארץ תשקוט –"ומלאה הארץ דעה את ה' כמים לים מכסים"[ישעיהו י"א,ט] אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת שלח - במה חטאו המרגלים?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_130.html'/>
<meta name='author' content="אהובה קליין" />
<meta name='receiver' content="Ahuvak @ bezeqint.net" />
<meta name='jmQovc' content="tnk1/messages/forums_130.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_130.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_130' class='mnyeym1 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/ecm_mqom.html'>מצוות לפי מקום</a>&gt;<a href='../../tryg/sug/rayon_arc_yjral.html'>ארץ ישראל</a>&gt;<a href='../../tryg/sug/erua_knysh_larc.html'>כניסה לארץ</a>&gt;<a href='../../tryg/sug/mlxmh_bknenym.html'>מלחמה בכנענים</a>&gt;<a href='../../tryg/sug/erua_mlxmh.html'>מלחמה</a>&gt;<a href='../../tnk1/msr/4jlom.html'>שלום ומלחמה</a>&gt;<a href='../../tnk1/msr/4mlxma.html'>אסטרטגיה צבאית</a>&gt;<a href='../../tnk1/tora/mrglim.html'>המרגלים</a>&gt;</div>

</div>
<!--NiwutElyon1-->
<h1 id='h1'>פרשת שלח - במה חטאו המרגלים?</h1>
<div id='idfields'>
<p>קוד: פרשת שלח - במה חטאו המרגלים? בתנ"ך</p>
<p>סוג: מניעים1</p>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript'>kotrt()</script>
<div id='tokn'>
<p> פרשת שלח- במה חטאו המרגלים?- מאת: אהובה קליין </p><p> הפרשה פותחת בנושא המרגלים: "וידבר ה' אל משה לאמור: שלח- לך אנשים ויתורו את ארץ כנען אשר אני נותן לבני ישראל" [במדבר י"ג, א]<br />מספר המרגלים: שנים עשר איש- ראשי העם- אנשים מכובדים רמי מעלה.<br />כיצד ניתן להבין את מעשיהם- הוצאת דיבה על ארץ ישראל? הם מדברים בגנותה של ארץ ישראל לעיני משה וכל העם?<br />"ויספרו לו ויאמרו באנו אל הארץ אשר שלחתנו וגם זבת חלב ודבש היא וזה פיריה: אפס כי עז העם היושב בארץ והערים בצורות גדולות מאד וגם ילידי הענק ראינו שם"<br />על שאלה זו ישנם כמה  תשובות:<br />א] לפי דעתו של הגר"י  ניימן בספרו "דרכי מוסר": ישנם  כמה דרגות של אמונה, המדרגה הנמוכה ביותר היא: להאמין כי כל מה שעינו של האדם רואה בסביבתו- נברא על ידי בורא עולם כגון:  עצים, פרחים, בעלי חיים וכו'<br />ישנה דרגה גבוהה יותר:כאשר אדם היוצר דבר מה- כגון: נגר יוצר מהחומר גלם שברשותו- רהיטים- גם זה ממעשיו של ה' ואל יחשוב האדם: "כוחי ועוצם ידי עשה לי את החיל הזה"<br />מסיבה זו נאמר בסיפור יציאת מצרים: "אנוכי ה' אשר הוציאתך מארץ מצרים"<br />הקב"ה בכבודו ובעצמו הוציאם  ממצרים ולא משה- משה שימש כשליח ה'.<br />אך, ישנה דרגה  גבוהה יותר  באמונה- אדם הנמצא במדרגה זו- יודע  שהכל מאת ה'  ואפילו דברים שקשה להבינם יש לקבל זאת מתוך הכרה שהדבר – רצון ה'  ומעשיו.<br />ואם הקב"ה אמר כי ארץ ישראל היא טובה- יש להאמין  בכך.<br />ודווקא בדרגה  זו של אמונה- חטאו המרגלים וכשלו.<br />ב] מעניינת  במיוחד  תשובתו של רבי צבי הירש  קלישר- מאבות הציונות הדתית במאה הי"ט, לדעתו מי שנמצא בארץ ישראל- ונהנה מפריה ללא עמל ויגע- סופו שיזלזל וידבר בגנות ארץ ישראל  וכך היה  עם המרגלים- הם אכלו מפרי הארץ ללא עמל מיוחד והתוצאה הייתה- ראיה שלילית על המקום.<br />ג] תשובה נוספת מביא ר' יצחק אלחנן ספקטור: חטא המרגלים היה גדול במיוחד היות והם חטאו נגד כל העם, על חטא בן אדם למקום, או חטא בן אדם לחברו- כשאדם מצטער על מעשיו ומבקש מחילה- אלוקים מוחל, אבל כאשר מנהיג פוגע בעם שלם- על כך אין כפרה, לכן ה' גזר על יוצאי מצרים: "במדבר הזה יפלו פגריכם" [י"ד,כ"ט]<br />ד] תשובה נוספת אומר: ר' יעקב צבי מקלנבורג-  בעל" הכתב והקבלה":<br />לדעתו, בלשון הקודש ישנו הבדל בין "תיור" לבין "ריגול",<br />הרי נאמר: "שלח לך אנשים ויתורו את ארץ כנען" [י"ג,כ]<br />המילה: לתור- היא במובן חיובי- לראות את הטוב והיפה, אך המילה ריגול- היא במטרה לחפש את השלילה שבדבר.<br />וכאן היה חטאם, הם לא הלכו  במטרה לחפש את הצד הטוב של ארץ ישראל, אלא כוונתם הייתה לשלול אותה בכל מיני טענות.<br />הדבר מוכח מהמשפט: "ויבואו עד נחל אשכול וירגלו אותה" [דברים א, כ"ד]<br />תוצאת התנהגותם - המיטה אסון כבד על העם ומנעה  כניסתם לארץ ישראל בארבעים שנה.<br />לאור כל הנאמר, נשאלת השאלה כיצד ניתן לתקן את חטא המרגלים?<br />על כך עונה: האר"י הקדוש- [רבי יצחק לוריא- אבי הקבלה המעשית במאה הט"ז]<br />המרגלים בהביאם את פרי הארץ דיברו רעה, אך  ניתן לתקן את העברה על-ידי שנוהגים בזמן המקדש להביא  ביכורים כדי להודות על פרי הארץ. הדבר מעורר את חיבת הארץ- לכן מסיבה זו נצטוו להביא  ביכורים מתוך שבעת המינים [דברים ח,ח]<br />ויש לדבריו הוכחה במשנה- מסכת ביכורים, המשנה מזכירה את הפירות שהביאו  המרגלים איתם:גפן, תאנה, רימון,<br />כך נאמר בלשון המשנה: "יורד אדם לתוך שדהו  ורואה- תאנה שביכרה, אשכול ענבים רימון שביכר- קושרו בגמי[בגומא] ואומר: הרי אלו ביכורים"<br />יהי רצון ועם ישראל יזכה בקרוב לגאולה שלמה.<br />ובית המקדש השלישי יבנה  ונזכה כאיש אחד בלב אחד - לעלות לרגל לירושלים כדי  להביא ביכורים לכפר על חטא המרגלים.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

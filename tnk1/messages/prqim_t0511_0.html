<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>פרשת ראה: אכן ברכה ואור</title>
 <meta name='author' content='motinue' />
 <meta name='receiver' content='motele777 @ gmail.com' />
 <meta name='jmQovc' content='tnk1/messages/prqim_t0511_0.html' />
 <meta name='tvnit' content='' />
</head>
<body lang='he' class='mamr'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t0511.htm'>דברים יא</a>&gt;</div>
</div>
<!--NiwutElyon1-->
<h1 id='h1'>פרשת ראה: אכן ברכה ואור</h1>
<div id='idfields'>
<p>מאת: motinue</p>
<p>אל: motele777 @ gmail.com</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 13:47:14&nbsp;&nbsp;11.08.2009, כתוספת/תגובה ל: <a href='../prqim/t0511.htm'>דברים יא</a></p>
<div id='tokn'>
פרשת ראה: אכן ברכה ואור / מוטי לקסמן תשס"ט<br />   "שתדע לראות את האור / ולמצוא את האמת / בתוך החושך הגדול" [1]. "לראות אור", "למצוא אמת" האם זה מקרי שבוב דילן מקשר ביניהם?<br />   גם בפרשת השבוע, פרשת "רְאֵה", מבקש אלוהים מבני ישראל לראות.<br />   הפרשה נפתחת כך "רְאֵה אָנֹכִי נֹתֵן לִפְנֵיכֶם הַיּוֹם בְּרָכָה וּקְלָלָה" [2]. הפתיחה שעושה שימוש בלשון צווי יחיד "רְאֵה" וגם בלשון נוכחים  "לִפְנֵיכֶם" מביאה את רבינו בחיי להציג שתי תובנות: א. הראייה הזו, הזיהוי של הברכה והקללה, אינם כישור של יחידים בעלי סגולה מיוחדת אלא יכולת שכל אדם ניחן בה [3]. ב. הראיה הנדונה אינה ראייה חושית בלבד אלא "והוא ראיה בעין השכל" [4]. גם ראב"ע מבין בכתוב פניה לכל יחיד [5]. מה יש לראות?<br />   הכתוב מציג זאת באופן ישיר: "אֶת הַבְּרָכָה: אֲשֶׁר תִּשְׁמְעוּ אֶל מִצְוֹת ה' אֱלֹהֵיכֶם אֲשֶׁר אָנֹכִי מְצַוֶּה אֶתְכֶם הַיּוֹם:<br />וְהַקְּלָלָה: אִם לֹא תִשְׁמְעוּ אֶל מִצְוֹת ה' אֱלֹהֵיכֶם וְסַרְתֶּם מִן הַדֶּרֶךְ אֲשֶׁר אָנֹכִי מְצַוֶּה אֶתְכֶם הַיּוֹם לָלֶכֶת אַחֲרֵי אֱלֹהִים אֲחֵרִים אֲשֶׁר לֹא יְדַעְתֶּם" [6]. לכאורה הנחיה מובנת מאליה, ממש פשוט ביותר: "תִּשְׁמְעוּ אֶל מִצְוֹת ה' אֱלֹהֵיכֶם" מול "וְסַרְתֶּם [...] לָלֶכֶת אַחֲרֵי אֱלֹהִים אֲחֵרִים". <br />   אבל, האם לשם כך צריך הפעלה של "ראיה בעין השכל"? האם לא פשוט יותר למלא אחר הצו אם מסתפקים רק בציות עקבי? אכן, מצוי כוון פרשני כזה, למשל: "ולפי שהברכה והקללה זירוז להמון בקיום המצות והפסד בעוברם עליהם לכן דבר עם ההמון ואמר לפניכם" [7].<br />   האמנם זה כל-כך פשוט?<br />   יש כאן העמדה ברורה של "מִצְוֹת ה' אֱלֹהֵיכֶם" מול "לָלֶכֶת אַחֲרֵי אֱלֹהִים אֲחֵרִים", האין זה פשוט?<br />   לא.<br />   האלוהים הדובר והמנחה התנהגות נתפס בתורה ובמקרא כולו כך: "ה' הוּא הָאֱלֹהִים אֵין עוֹד מִלְבַדּוֹ" [8]; גם "כִּי ה' אֱלֹהֵיכֶם הוּא אֱלֹהֵי הָאֱלֹהִים וַאֲדֹנֵי הָאֲדֹנִים הָאֵל הַגָּדֹל" [9]; וגם <br />הֵן לַיקֹוָק אֱלֹהֶיךָ הַשָּׁמַיִם וּשְׁמֵי הַשָּׁמָיִם הָאָרֶץ וְכָל אֲשֶׁר בָּהּ" [10]; ואפילו שלמה המלך קורא בהתרגשות רבה: "לְמַעַן דַּעַת כָּל עַמֵּי הָאָרֶץ כִּי ה' הוּא הָאֱלֹהִים אֵין עוֹד" [10]. <br />האם בתפיסה כזו של אלוהים טמונה בעיה כלשהי? תפיסת אלוהים כיחיד ומעל לכל מעלה קושי כלשהו?<br />לא, זו הינה התפיסה הבסיסית, זו תפיסה מובנת של אלוהים.<br />   אבל, העמדת אלוהים "ה' אֱלֹהֵיכֶם" מול "אֱלֹהִים אֲחֵרִים" מעלה קושי רציני. <br />אם אלוהים נתפס כיחיד, נצחי ובלבדי הרי מכך נובע שכל "הישויות" האחרות הקרויות אלים או אלוהים הם בבחינת הבל וריק והפונים אליהם הם בבחינת "מִתְפַּלְלִים אֶל אֵל לֹא יוֹשִׁיעַ" [12]. <br />אם זהו המצב, מה הטעם באזהרה בפני פולחן לאל זר? הרי זה פולחן ריק, וללא תועלת! יערכו בני האדם טכסים לאלילים, הרי רק ה' אלוהים קובע מציאות ממש. אכן, אם היינו נותרים בהבנה שפרשת השבוע עוסקת רק בהעמדת ה' אלוהים מול אלה הקרויים אלוהים, התמיהה לא היתה נפתרת.<br />   אנו קוראים זאת אחרת.<br />   ראשית נשים-לב, שההעמדה היא של "מִצְוֹת ה' אֱלֹהֵיכֶם" מול "לָלֶכֶת אַחֲרֵי אֱלֹהִים אֲחֵרִים", זו אינה העמדה של ישות מול ישות אלא מערכת התנהגות מול מערכת התנהגות.<br />דמותו של ה' אלוהים מחייבת התנהגות ערכית-מוסרית: "כִּי ה' אֱלֹהֵיכֶם הוּא אֱלֹהֵי הָאֱלֹהִים וַאֲדֹנֵי הָאֲדֹנִים הָאֵל הַגָּדֹל הַגִּבֹּר וְהַנּוֹרָא אֲשֶׁר לֹא יִשָּׂא פָנִים וְלֹא יִקַּח שֹׁחַד: עֹשֶׂה מִשְׁפַּט יָתוֹם וְאַלְמָנָה וְאֹהֵב גֵּר לָתֶת לוֹ לֶחֶם וְשִׂמְלָה: וַאֲהַבְתֶּם אֶת הַגֵּר כִּי גֵרִים הֱיִיתֶם בְּאֶרֶץ מִצְרָיִם: אֶת ה' אֱלֹהֶיךָ תִּירָא אֹתוֹ תַעֲבֹד וּבוֹ תִדְבָּק וּבִשְׁמוֹ תִּשָּׁבֵעַ" [13]. הקפדה על כללי חיים כאלה ואימוצם כבסיס להתנהגות יומיומית אכן, ברכה בה. כך אנו מבינים את הכתוב: "אֶת הַבְּרָכָה אֲשֶׁר תִּשְׁמְעוּ אֶל מִצְוֹת ה' אֱלֹהֵיכֶם אֲשֶׁר אָנֹכִי מְצַוֶּה אֶתְכֶם הַיּוֹם" [14]. <br />האם יש הנחיה, האם קיימת עצה טובה יותר מזו לחיים טובים בחברה? [15].<br />   איני יודע את המקור להשראה שהביאה את בוב דילן לכתוב: "שתדע לראות את האור / ולמצוא את האמת / בתוך החושך הגדול" [1], אבל סבורני שזה בדיוק המסר גם מפרשת השבוע: לראות האור, לגלות את הברכה בחיים ערכיים-מוסריים ולדחות את החושך, את הקללה את הנזק שטמונים בהתנהגות אישית וציבורית שמקדשת מעמד, רכוש וכסף ולא בני אדם [16].  <br />   "רְאֵה אָנֹכִי נֹתֵן לִפְנֵיכֶם הַיּוֹם בְּרָכָה וּקְלָלָה" [2], הכל נתון, צריך רק לבחור, ולפי הבחירה לחיות. ובחירה כזו <br />אכן זקוקה ל"ראיה בעין השכל" [4].<p>הארות ומראה מקום<br />[1] בוב דילן, צעיר לנצח, תרגום יאיר לפיד, לחן רמי קלינשטיין.<br />[2] דברים יא, כו.<br />[3] "אמר 'ראה' בלשון יחיד 'ולפניכם' בלשון רבים, כי משה ידבר עם הכל, עם היחידים ועם ההמון, ולפי שהברכה והקללה נאצלין משתי מדות שבהן נברא העולם והן מדת הדין ומדת רחמים שאין ענינם נגלה רק ליחידים המשכילים, לכך אמר "ראה" בלשון יחיד" (רבינו בחיי לדברים יא, כו). <br />[4] שם, שם.<br />[5] "לכל אחד ידבר" (ראב"ע לדברים יא, כו); כך גם תולדות יצחק על אתר: "אמר ראה לשון יחיד ואמר לפניכם לשון רבים, שמדבר עם היחיד ועם הרבים."<br />[6] דברים יא, כז–כח.<br />[7] תולדות יצחק לדברים יא, כו. וראה גם: "הביטה וראה שלא יהיה ענינך על אופן בינוני כמו שהוא המנהג בשאר האומות. כי אמנם אנכי נותן לפניכם היום ברכה וקללה והם שני הקצוות כי הברכה היא הצלחה יותר מן המספיק על צד היותר טוב. והקללה היא מארה מחסרת שלא יושג המספיק ושניהם לפניכם להשיג כפי מה שתבחרו" (ספורנו לדברים יא, כו).<br />[8] דברים ד, לה.<br />[9] דברים י, יז.<br />[10] מל"א ח, ס.<br />[11] דברים י, יד.<br />[12] ישעיהו מה, כ.<br />[13] דברים י, יז–כ.<br />[14] דברים יא, כז.<br />[15] כך אנו מבינים גם את כשלון מנהיגות של שלמה המלך. אמנם נאמר לגנותו של שלמה המלך "רַק בַּבָּמוֹת הוּא מְזַבֵּחַ וּמַקְטִיר" (מל"א ג, ג). אבל, הביקורת שמוביל ירבעם נגד רחבעם בנו של שלמה אינה נגד הפולחן הזר אלא נגד נוהגי הנהגה של שררה ודיכוי: "אָבִיךָ הִקְשָׁה אֶת עֻלֵּנוּ וְאַתָּה עַתָּה הָקֵל מֵעֲבֹדַת אָבִיךָ הַקָּשָׁה וּמֵעֻלּוֹ הַכָּבֵד אֲשֶׁר נָתַן עָלֵינוּ וְנַעַבְדֶךָּ" (מל"א יב, ד).<br />[16] הירשזון ובניזרי הם רק דוגמא לתופעה רווחת, חבל.<p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

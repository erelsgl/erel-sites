<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/prqim_t0223_2.html' />
 <title>הרמב"ם והתנ"ך: השם המפורש</title>
 <meta name='author' content='חגי הופר' />
 <meta name='receiver' content='hagaihof @ gmail.com' />
 <meta name='jmQovc' content='tnk1/messages/prqim_t0223_2.html' />
 <meta name='tvnit' content='' />
</head>
<body lang='he' class='mamr'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t0223.htm'>שמות כג</a>&gt;</div>
</div>
<!--NiwutElyon1-->
<h1 id='h1'>הרמב"ם והתנ"ך: השם המפורש</h1>
<div id='idfields'>
<p>מאת: חגי הופר</p>
<p>אל: hagaihof @ gmail.com</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 22:12:48&nbsp;&nbsp;04.05.2013, כתוספת/תגובה ל: <a href='../prqim/t0223.htm'>שמות כג</a></p>
<div id='tokn'>
<p dir="RTL">(הרהור:)</p> 
<p dir="RTL">רמב"ם, מו"נ ח"א פרק סא':</p> 
<p dir="RTL">
<em>כל שמותיו יתעלה המצויים בכתבי-הקודש - כולם גזורים ממעשׂים. זה דבר ידוע.
זולת שם אחד והוא יוד הא ואו הא כי הוא שם פרטי לו יתעלה. לכן הוא נקרא: שם מפורש.
פירוש הדבר שהוא מורה על עצמוּתו יתעלה הוראה ברורה אשר אין בה שיתוף.</em></p>  
<p dir="RTL">המפרשים שם טוב ואפודי אומרים:</p> 
<p dir="RTL">שם מפורש יש לו שתי משמעויות: 1. המבואר, ולכך התכוון הרמב"ם
ברישא – "הוראה ברורה", 2. המופרש, המובדל משאר השמות, ולכך התכוון
הרמב"ם בסיפא – "אשר אין בה שיתוף". והתוכן של 1 הוא 2: הוא מפורש
בכך שהוא מובדל מאחרים. ולכן גם הרמב"ם לא סותר את עצמו, כי זה תואר על דרך
השלילה.</p> 
<p dir="RTL">כלומר, בסופו של דבר השם אינו העצם.</p> 
<p dir="RTL">&#160;</p> 
<p dir="RTL">לעומת זאת ברצוני להעמיד את הפסוק הנאמר על מלאך ה' המלווה את ישראל
במדבר:</p> 
<p dir="RTL">שמות כג21: 
<strong>"השמר מפניו ושמע בקלו אל תמר בו כי לא ישא לפשעכם
כי שמי בקרבו".</strong></p>  
<p dir="RTL">כלומר, לפי פסוק זה נראה שלשם יש חלק מסוים במהות. (ויתכן שבאותו
מובן ששליחו של אדם כמותו, כך גם שליחו של מקום כמותו). דומה שקרוב לזה הבינו גם
חכמינו (אף כי בוודאי אפשר להבין דבריהם גם אחרת):</p> 
<p dir="RTL">רש"י: 
<em>כי שמי בקרבו - מחובר לראש המקרא השמר מפניו כי שמי משותף
בו ורבותינו אמרו זה מטטרו"ן ששמו כשם רבו, מטטרו"ן בגי' שדי.</em></p>  
<p dir="RTL">רמב"ן מאריך ולדעתי לא מוסיף הרבה ובכל זאת אביא את דבריו:</p> 
<p dir="RTL">
<em>הנה אנכי שולח מלאך לפניך - כאן נתבשרו שעתידין לחטוא ושכינה אומרת כי
לא אעלה בקרבך (להלן לג ג). כי שמי בקרבו, מחובר לראש המקרא, השמר מפניו כי שמי משותף
בקרבו. ורבותינו דרשו (סנהדרין לח:) זה מטטרון ששמו כשם רבו, מטטרון בגימטריא שדי.
לשון רש"י. ובאלה שמות רבה (לב ז) ראיתי גם כן יש מי שדורש כך שזה על דבר העגל.
ויש לשאול שהרי הגזרה ההיא לא נתקיימה, שהקב"ה אמר לו ושלחתי לפניך מלאך כי לא
אעלה בקרבך (להלן לג ב ג), ומשה בקש עליה רחמים ואמר אם אין פניך הולכים אל תעלנו מזה,
ובמה יודע אפוא כי מצאתי חן בעיניך אני ועמך הלא בלכתך עמנו (שם טו-טז), ונתרצה לו
הקב"ה ואמר לו גם את הדבר הזה אשר דברת אעשה (שם יז). וכך אמרו (סנהדרין שם) דאפילו
בפרונקא לא קבליניה, דכתיב אם אין פניך הולכים אל תעלנו מזה:</em></p>   
<p dir="RTL">
<em>והתשובה לפי הדעת הזאת, כי הגזרה ההיא לא נתקיימה עם משה בימיו, הוא מה
שאמר (להלן לג טז) ונפלינו אני ועמך, ואמר (שם יז) כי מצאת חן בעיני ואדעך בשם, ועוד
אמר (שם לד י) וראה כל העם אשר אתה בקרבו, אבל לאחר מיתתו של משה רבינו שלח להם מלאך,
וזה שאמר הכתוב (יהושע ה יג יד) ויהי בהיות יהושע ביריחו וישא עיניו וירא והנה איש
עומד לנגדו וחרבו שלופה בידו ויאמר לו הלנו אתה אם לצרנו, ויאמר לא כי אני שר צבא ה'
עתה באתי. ושם תראה ששאלו יהושע מה אדוני מדבר אל עבדו (שם יד), ולא צוה דבר שנגלה
אליו בעבורו, אלא שאמר לו של נעלך מעל רגליך (שם טו), ולא בירר למה בא. אבל היתה המראה
להודיע אותו כי מעתה יהיה מלאך שלוח לפניהם לצבא בבאם במלחמה. וזהו שאמר עתה באתי
(שם יד). וכך אמרו בתנחומא (יח) אני הוא שבאתי בימי משה רבך ודחה אותי ולא רצה שאלך
עמו. ומפורש אמרו (בשמו"ר לב ג) בטל שלא ימסרו להם שר כל ימי משה, וכיון שמת משה
חזר אותו השר למקומו, שכן יהושע רואה אותו, שנאמר ויהי בהיות יהושע ביריחו ויאמר לא
כי אני שר צבא ה' עתה באתי, לכך נאמר הנה אנכי שולח מלאך:</em></p>   
<p dir="RTL">
<em>ועל דרך האמת, המלאך הזה שהובטחו בו בכאן הוא המלאך הגואל (בראשית מח
טז) אשר השם הגדול בקרבו, כי ביה ה' צור עולמים (ישעיה כו ד), והוא שאמר אנכי האל בית
אל (בראשית לא יג), כי דרך המלך לשכון בביתו, ויקראנו הכתוב מלאך בעבור היות כל הנהגת
העולם הזה במדה ההיא. ורבותינו אמרו (סנהדרין לח:) כי הוא מטטרון, והוא שם למורה הדרך.
וכבר פרשתי זה בסדר בא אל פרעה (לעיל יב יב). וזה טעם לשמרך בדרך ולהביאך אל המקום
אשר הכינותי, הוא בית המקדש, כדכתיב מקדש ה' כוננו ידיך (לעיל טו יז), והטעם אשר הכינותי
לי, להיות בית קדשי ותפארתי כי שם הכסא שלם. ועוד אזכיר (להלן כד א) כוונתם בשמו כשם
רבו, והנה קולו הוא קול אלהים חיים, והמצוה לשמוע בקולו מפי הנביאים, או הטעם שלא יקצצו
בנטיעות ויעזבו תורה שבעל פה, כענין שדרשו (פתיחתא איכה רבתי ב) ואת אמרת קדוש ישראל
נאצו (ישעיה ה כד) זו תורה שבעל פה. והנה פירושו ושמע בקולו (פסוק כא) לדברי, וכן אמר
כי אם שמוע תשמע בקולו ועשית כל אשר אדבר (פסוק כב). ואונקלוס רמז זה, שתרגם ארי בשמי
מימריה, כי בו ידבר: ואמר ואיבתי את אויביך, שגם במדת הרחמים אהיה להם אויב, וצרתי
את צורריך על ידו במדת הדין. ולכן פירש כי ילך מלאכי לפניך והביאך אל האמורי וגו' והכנעני
והכחדתיו, בהביאו אותך אליהם, להודיע כי הוא המכחיד אותם. והזכירם בלשון יחיד, כי כלם
כאיש אחד יכחידם. והנה כאשר המלאך הזה שוכן בקרב ישראל לא יאמר הקב"ה לא אעלה
בקרבך (להלן לג ג), כי שמו בקרבו, והוא בקרב ישראל, אבל כשחטאו בעגל רצה לסלק שכינתו
מתוכם ושיהיה מלאך משלוחיו הולך לפניהם, ובקש משה רחמים וחזר ושיכן שכינתו בתוכם, ושם
אפרש הפסוקים בע"ה:</em></p>   
<p dir="RTL">
<em>וגם שם במדרש רבה (שמות לב ט) רמזו לזה, אמרו הנה אנכי שולח מלאך, אמר
לו הקב"ה מי ששמר את האבות ישמור את הבנים, וכן אתה מוצא באברהם כשבירך את יצחק
אמר הוא ישלח מלאכו לפניך (בראשית כד ז), ביעקב המלאך הגואל אותי (שם מח טז), אמר להם
הוא גאלני מיד עשו, הוא הצילני מיד לבן, הוא זנני ופרנסני בשני רעבון. אמר הקב"ה
למשה אף עכשו מי ששימר את האבות ישמור את הבנים, שנאמר הנה אנכי שולח מלאך לפניך. ועוד
אמרו שם (שמו"ר לב ד) בפירוש אמר להם הקב"ה לישראל הזהרו בשליח שאינו חוזר
בשליחותו, מדת הדין הוא אל תמר בו וכו'. ומכל מקום לדברי הכל המדרש שהזכרתי אמת הוא
שכל ימי משה לא היה מלאך שר צבא הולך עמהם, כי משה היה ממלא מקומו, כענין שנאמר (לעיל
יז יא) והיה כאשר ירים משה ידו וגבר ישראל, ובימי יהושע הוצרך לו שיבא אליו מלאך שר
צבא ה' ללחום מלחמותם, והוא גבריאל הנלחם להם, וזהו שראה אותו וחרבו שלופה בידו (יהושע
ה יג), כי בא לעשות נקמה בגוים תוכחות בלאומים</em></p>  
<p dir="RTL">
<em>כי לא ישא לפשעכם כי שמי בקרבו - יאמר, אל תמר בו שלא ישא לפשעכם אם תמר
בדברו, כי הממר בו ממר בשמי הגדול אשר בקרבו, וראוי להכחידו במדת הדין. ויתכן שיהיה
שמי בקרבו מחובר למעלה, ושמע בקולו כי שמי בקרבו, וקולו הוא קול אל עליון.</em></p>  
<p dir="RTL">&#160;</p> 
<p dir="RTL">וישנם פסוקים נוספים המורים על מעלת השם, כגון:</p> 
<p dir="RTL">תהלים צא14
<strong>: "כי בי חשק ואפלטהו אשגבהו כי ידע שמי".</strong></p>  
<p dir="RTL">את השם כולם יודעים, הוא כתוב בפירוש (ואף שלא יודעים לבטאו), אלא
הכוונה: ידע דרכי, ידע מהותי בעולם.</p> 
<p dir="RTL">וכן - שמות ו3: 
<strong>"וארא אל אברהם אל יצחק ואל יעקב באל שדי ושמי
ה' לא נודעתי להם".</strong></p>  
<p dir="RTL">מפרש רש"י: את שמי ה' במהות של מקיים ההבטחות לא נודעתי להם.
ועוד.</p> 
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

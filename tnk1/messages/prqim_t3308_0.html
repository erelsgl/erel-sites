<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>תוספת ל: אסתר ח</title>
 <meta name='author' content='חגי הופר' />
 <meta name='receiver' content='' />
 <meta name='jmQovc' content='tnk1/messages/prqim_t3308_0.html' />
 <meta name='tvnit' content='' />
</head>
<body lang='he' class=''><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t3308.htm'>אסתר ח</a>&gt;</div>
</div>
<!--NiwutElyon1-->
<h1 id='h1'>תוספת ל: אסתר ח</h1>
<div id='idfields'>
<p>מאת: חגי הופר</p>
<p>אל: </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 12:06:45&nbsp;&nbsp;05.03.2009, כתוספת/תגובה ל: <a href='../prqim/t3308.htm'>אסתר ח</a></p>
<div id='tokn'>
"כי כתב אשר נכתב בשם המלך ונחתום בטבעת המלך אין להשיב" (אסתר, ח', 8).<br />נשאלת השאלה האם ה' נחם על החלטתו, שכן מצד אחד נכתב, כי ה' לא ינחם, כמו גם נצח ישראל, שלא ישקר ולא ינחם, או כפי שנאמר במקום אחר - "כי אני ה' לא שניתי וגו'", ומצד שני ה' הרי נחם על הרעה שרצה להביא בכמה פעמים. התייחסנו לזה כבר בדברנו בפרשת נח. ואולם, יש להוסיף, על רקע פורים המתקרב ומגילת אסתר הנקראת בו, כי גם כאן יש רמז לפתרון הבעיה הזו והיא: ידוע, כי שם ה' לא נזכר במגילה ומסבירים את זה שהוא כן מופיע בהסתר, כשמה של גיבורת המגילה, דרך סיבוב המאורעות, מעבר למזל ולכוכב, ובאנגלית - סטאר, שוב כשמה של אסתר, שכן היא הכוכבת כאן, כמו שאומר לה מרדכי - "אל תדמי בנפשך להמלט בית המלך מכל היהודים" (אסתר, ד', 13), ועוד יש כאן הסתתרות-הסתר כביכול בבית המלך. אך הסבר שני אומר, כי בכל פעם שהכתוב אומר 'המלך' במקום 'אחשורוש' הכוונה היא לאלוהים, וכך גם כאן. כמו שאומרים - משל למלך בשר-ודם. ואם נקרא זאת כך יוצאת המשמעות הבאה: ה' הוא כמו המלך אחשורוש, שאמנם אי-אפשר להשיב צו שכבר הוא נתן ונחתם בטבעתו, אבל אפשר להוציא צו שני שמבטל את הראשון וכך נפתרת הבעיה. כמו כן, בשני המקרים מדובר בספרים, כמו שנכתב גם במקום אחר (בדניאל) - ונפתחו ספרים, וכן נכתב גם במקומות אחרים.
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_527.html' />
 <title>פרשת שופטים- נביא אמת ,או שקר-כיצד נבחין ביניהם?/אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_527.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת שופטים- נביא אמת ,או שקר-כיצד נבחין ביניהם?/אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת  שופטים-נביא אמת-או שקר,כיצד נבחין ביניהם?<br />מאמר  מאת: אהובה קליין.<br />אחד הנושאים בתוך הפרשה הוא:נושא נביא האמת, בהשוואה לנביא השקר.<br />נביא האמת מתואר במילים אלה:"נביא מקרבך מאחיך כמוני יקים לך ה' אלוקיך אליו תשמעון..<br />נביא אקים להם מקרב אחיהם כמוך ונתתי דברי בפיו ודיבר אליהם את כל אשר אצוונו<br />[דברים י"ח,ט"ו-י"ט]<br />ובהמשך נאמר:והיה האיש אשר לא –ישמע אל- דברי אשר ידבר בשמי אנוכי אדרוש מעימו<br />אך הנביא אשר יזיד לדבר דבר בשמי את אשר לא ציוויתיו לדבר ואשר ידבר בשם אלוקים אחרים ומת הנביא ההוא,וכי תאמר בלבבך איכה נדע את –הדבר אשר לא דיברו ה':אשר ידבר הנביא בשם ה' ולא יהיה הדבר ולא יבוא הוא הדבר אשר ה' בזדון  דיברו הנביא לא תגור ממנו:"[שםי"ח,כ-כ"ב]<br />השאלות הן:<br />א] מיהו נביא אמת?<br />ב]מיהו נביא שקר ומה דינו?<br />התשובה לשאלה א]<br />לפי הרמב"ן: אחד הסימנים בנביא אמת,שאין הוא מנבא  מחוץ לגבולות ארץ ישראל-<br />וזו הכוונה:"מקרבך"<br />הרמב"ן מביא הוכחות לדבריו:"משא גיא חיזיון"-לפי דברי ישעיהו[כ"ב,א]<br />ומהמילה:"מאחיך"- לומדים- כי הנבואה שורה רק  מתוך אחיך- היינו מקרב עם ישראל בלבד- וזוהי מעלה לעומת שאר העמים.[מכילתא ריש בא]<br />מהמילה:"כמוני" לומדים כי  נבואת אמת -היא כדוגמת דברי משה.<br />סימן לנביא אמת: שדבריו מתקיימים בפועל.<br />לפי רש"י:נבואת אמת תעבור מנביא לנביא,כל נביא שיסיים את תפקידו יקום תחתיו<br />נביא אחר שימשיך את  השושלת.<br />הרמב"ן מביא גם את דברי רבי אברהם: לפיו:"כמוני" הכוונה: נביא השם,לא מנחש ולא  קוסם-אלא-אמיתי  בדומה למשה.<br />"מקרבך"-אפשר לסמוך עליו היות והוא מקרב אחי בית ישראל.<br />"כמוני"- שיהיה דומה למשה בכך שהוא נאמן לה'.<br />רבינו בחיי מביא דוגמא:את יהושע בן-נון,אשר נאמר עליו:<br />"אליו תשמעון" והוא  ראוי לתיאור:"מקרבך מאחיך כמוני"<br />וההוכחה היא כפי שהכתוב מתאר:"וישמעו אליו בני ישראל"[יהושע כ"ב]<br />המילה:"כמוני" תפקידה גם להדגיש:שלא יחשב לנביא אמת אחד הבא מקרב-<br />בני ישמעאל,או עשיו.אלא הכוונה,אך ורק מתוך בני יעקב.<br />רבינו בחיי מדגיש כי: בארבעה דברים זכו עם ישראל-לעומת אומות אחרות:<br />א] נבואה<br />ב]התורה<br />ג]ארץ ישראל.<br />ד] תחיית המתים.<br />על המילה :"כמוני" מוסיף רבינו בחיי פירוש שני:<br />נביא אמת:הוא אחד שהולך בדרכי משה ואינו מוסיף ואינו גורע ואינו עוקר שום מצווה<br /> ממצות התורה.<br />הוכחה נוספת לנביא אמת: כאשר אנחנו שמענו בעצמנו את הדיבור מפי הגבורה ובכך אנו עדים לדבר שהוא אמיתי,כמו שנאמר:"הנה אנוכי בא אליך בעב הענן בעבור ישמע העם<br />בדברי עימך וגם בך יאמינו לעולם"[שמות י"ט]<br />התשובה לשאלה ב]<br />לפי הרמב"ן: אחד הסימנים לנביא שקר: שאומר לעבוד עבודה זרה,אפילו ידבר בשם-<br />ה' הוא נסקל באבנים.<br />סימן נוסף:שנתנבא על דבר מסוים-ולא התקיימה הנבואה כלל.<br />רש"י מביא את דברי הגמרא:ישנם שלושה סוגי נביאי שקר שמיתתם-<br /> בידי שמים ושלושה שמיתתם- בידי אדם:<br />1] המתנבא על דבר שלא שמע.<br />2]מתנבא על דבר שלא נאמר לו כלל.<br />3] מתנבא בשם עבודת כוכבים.<br />אלה  מיתתם על ידי בני אדם.<br />1] הכובש את נבואתו<br />2] מוותר על דברי הנביא,כלומר:עובר  על דבריו.<br />3]נביא שעבר על דברי עצמו.<br />- הללו מיתתם בידי שמים.<br />לפי דברי הרמב"ן,רבינו בחיי ורבי סעדיה גאון: קיימת גם תופעה של אדם הקם-<br />מתוך בני ישראל והוא  מביא אותות ומופתים-אשר למרבה הפלא-מתקיימים,אדם<br />זה בעל כישרון מיוחד לחזות את העתיד והוא מנצל זאת להשפעה שלילית על עם ישראל-בשכנוע לעבודת כוכבים.<br />אותו אדם נקרא בשם :"נביא" אך ורק  מתוך  לעג וזלזול.הרמב"ן מכנה אנשים<br />אלה בשם:  "כהין"[כיום הם נקראים:"מדיום"]<br />תופעה זו נועדה על ידי ה' לנסות את בני ישראל.כפי שנאמר:"כי מנסה ה'  אתכם"<br />במצב נתון זה- אפשר לגלות את  זיקתם של עם ישראל לבורא עולם.<br />מטרת ניסיון זה היא:להרבות שכרם של ישראל.<br />לסיכום, לאור האמור לעיל, ניתן  להבחין בהבדלים בולטים בין נבאי האמת לשקר.<br />נביאי האמת- מנבאים,אך ורק מדברי בורא עולם,דוגמת:<br />משה איש האלוקים,ירמיהו ,הנביא יחזקאל, ישעיהו,אליהו.שמואל,יונה....<br />ואילו נביאי  שקר דוגמת :חנניה בן עזור,צדקיהו בן כנענה,שמעיה הנחלמי-<br />אין בפיהם  דברי נבואה אמיתיים כלל.<br />כאז כן עתה,יש לנהוג במשנה זהירות מפני דברי קוסמים למיניהם,אשר מנסים להפיל<br />ברשת בני אדם תמימים על ידי נבואות שקר.<br />אנו מצווים לנהוג בדרך:"תמים תהיה עם ה' אלוקיך"-וכדברי רש"י : עלינו לנהוג בתמימות ואמונה שלמה בקב"ה ואל לנו לחקור אחרי עתידות,אלא כל מה שבא על האדם-<br />יקבל זאת בתמימות מלאה.<br />יהי רצון ועם ישראל ילך על פי התורה  בלבד ולא יסור ממנה ימין ושמאל.<br />ויבורך בברכת שמים עד בלי די.אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

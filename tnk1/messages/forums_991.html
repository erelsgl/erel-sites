<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ליל הסדר - מה גנוז בשם זה?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/forums_991.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_991.html" />
<meta name='tvnit' content="" />
<link rel='canonical' href='https://tora.us.fm/tnk1/messages/forums_991.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_forums_991' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/odot.html'>אודות</a>&gt;<a href='../../tryg/mqor/jut.html'>חדשנות במצוות</a>&gt;<a href='../../tryg/mqor/mnhg.html'>מנהג ישראל תורה?</a>&gt;<a href='../../tnk1/msr/4mnhgim.html'>מנהגים</a>&gt;</div>

</div>
<!--NiwutElyon1-->
<h1 id='h1'>ליל הסדר - מה גנוז בשם זה?</h1>
<div id='idfields'>
<p>קוד: ליל הסדר - מה גנוז בשם זה? בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>ליל הסדר - מה גנוז בשם זה?<br />מאת: אהובה קליין.<br />    <br />ליל הסדר נערך מידי שנה  בליל ט"ו בניסן  ובו מסובים  המשפחה והאורחים סביב שולחן הדור - ערוך בחגיגיות  ובסדר מופתי.<br />מדוע נקרא לילה זה, דווקא, "ליל הסדר"?<br />על כך כמה תשובות:<br />א] לילה זה מתנהל בסדר מדוקדק:  כמו שנאמר בהגדה:<br />"קַדֵּשׁ וּרְחַץ, כַּרְפַּס יַחַץ מגִּיד רַחְצָה מוֹצִיא מַצָּה מָרוֹר כּוֹרֵךְ שֻׁלְחָן עוֹרֵךְ צָפוּן בָּרֵךְ הַלֵּל נִרְצָה"<br />הנחת קערת הפסח על השולחן, שתיית ארבע כוסות- כנגד ארבע לשונות גאולה,כנאמר: "וְהוֹצֵאתִי אֶתְכֶם מִתַּחַת סִבְלֹת מִצְרַיִם, וְהִצַּלְתִּי אֶתְכֶם מֵעֲבֹדָתָם, וְגָאַלְתִּי אֶתְכֶם בִּזְרוֹעַ נְטוּיָה וּבִשְׁפָטִים גְּדֹלִים. וְלָקַחְתִּי אֶתְכֶם לִי לְעָם".  [שמות ו, ו-ז] <br />ב] מבאר הצדיק בעל ה"תפארת שלמה" בגאונותו המופלאה: "הרי ידוע שלתורה יש ארבעה רבדים, שסימנם "פרדס" שהם ראשי התיבות של:<br />פ-שט,  ר-מז,  ד-רש,  ס-וד. <br />וההסבר הוא: שאין לחשוב  כי כל  הפעולות הנעשות  בלילה זה- ניתן להסבירן בפשטות. אלא, אנו מחויבים לעשות כל שביכולתנו לנסות ולרדת לרבדים העמוקים ביותר - והם הרמז הדרש והסוד!<br />ואם כך הם פני הדברים הרי שאם נוציא את הפשט נשאר לנו "סדר" - סוד דרש רמז,כעת ברור למה נקרא שמו של הלילה הזה: "ליל הסדר"...<br />ג] לעניות דעתי, ישנן עוד מטרות: מתוך ליל הסדר ניתן ללמוד על הסדר בבריאה המופלאה, כפי שדוד המלך מתאר:  "יִשְׂבְּעוּ, עֲצֵי יְהוָה--    אַרְזֵי לְבָנוֹן, אֲשֶׁר נָטָע. אֲשֶׁר-שָׁם, צִפֳּרִים יְקַנֵּנוּ;    חֲסִידָה, בְּרוֹשִׁים בֵּיתָהּ.<br />הָרִים הַגְּבֹהִים, לַיְּעֵלִים;    סְלָעִים, מַחְסֶה לַשְׁפַנִּים. עָשָׂה יָרֵחַ, לְמוֹעֲדִים;    שֶׁמֶשׁ, יָדַע מְבוֹאוֹ.<br />תָּשֶׁת- חֹשֶׁךְ, וִיהִי לָיְלָה--    בּוֹ- תִרְמֹשׂ, כָּל- חַיְתוֹ- יעַר. הַכְּפִירִים, שֹׁאֲגִים לַטָּרֶף;    וּלְבַקֵּשׁ מֵאֵל, אָכְלָם.<br />תִּזְרַח הַשֶּׁמֶשׁ, יֵאָסֵפוּן;    וְאֶל-מְעוֹנֹתָם, יִרְבָּצוּן. יֵצֵא אָדָם לְפָעֳלוֹ;    וְלַעֲבֹדָתוֹ עֲדֵי-עָרֶב.<br />מָה-רַבּוּ מַעֲשֶׂיךָ, יְהוָה--    כֻּלָּם, בְּחָכְמָה עָשִׂיתָ; מָלְאָה הָאָרֶץ,    קִנְיָנֶךָ". <br />[תהלים ק"ד, ט"ז- כ"ד] <br />מתוך תיאור נפלא זה -ניתן לראות את היופי והחכמה האלוקית בסדר הבריאה.<br />ידוע כי האדם צריך לדבוק בדרכי ה' כפי שנאמר: "יְקִימְךָ יְהוָה לוֹ לְעַם קָדוֹשׁ, כַּאֲשֶׁר נִשְׁבַּע-לָךְ:  כִּי תִשְׁמֹר, אֶת- מִצְות יְהוָה אֱלֹהֶיךָ, וְהָלַכְתָּ, בִּדְרָכָיו". [דברים כ"ח, ט]<br />כך לימדו בפירוש מצוה זו:  "מה הוא נקרא חנון, אף אתה היה חנון; מה הוא נקרא רחום, אף אתה היה רחום; מה הוא נקרא קדוש, אף אתה היה קדוש.  ועל דרך זו קראו הנביאים לאל בכל אותן הכינויין, ארך אפיים ורב חסד צדיק וישר תמים גיבור וחזק וכיוצא בהן--להודיע שאלו דרכים טובים וישרים הם, וחייב אדם להנהיג עצמו בהן ולהידמות כפי כוחו" [הלכות דעות פרק א]<br />מכאן,שאדם חייב לדבוק בדרכי ה'- עליו לחיות את חייו בסדר מסוים. הדבר הוא תנאי לחיים בריאים ויציבים.<br />על האדם לקיים את סדר יומו הרגיל בעקביות-  תוך כדי סדר הנקבע מראש, הדבר אמור  לגבי כל אדם  מטף ועד זקן.<br />גם אם תוכניתו של האדם לא תמיד  תואמת את תכנונו -בגלל כל מיני סיבות- אל יתבלבל, ימשיך לצעוד לאורך הנתיב שסלל מראש -ויזכה לסייעתא דשמיא.<br /> את המילה "סדר" ניתן למצוא במקום אחד בתנ"ך:<br />"אֶרֶץ עֵפָתָה, כְּמוֹ אֹפֶל--צַלְמָוֶת, וְלֹא סְדָרִים;    וַתֹּפַע כְּמוֹ-אֹפֶל".[איוב,', כ"ב]<br /> על כך אומר פירוש "מצודות":<br />"ארץ עפתה וגו'" - החושך שלה היא כמו חשכת אפלה והוא צלו של מוות ואין שם סדרי מערכות הכוכבים ומזלות"<br />מכאן,שמקום שאין בו סדר אין בו די אור – העדר אור הוא מקום ללא שמחה.  <br />גם שלמה המלך מתפעל מהסדר שבבריאה: "כִּי-הִנֵּה הַסְּתָו, עָבָר; הַגֶּשֶׁם, חָלַף הָלַךְ לוֹ.  הַנִּצָּנִים נִרְאוּ בָאָרֶץ, עֵת הַזָּמִיר הִגִּיעַ; וְקוֹל הַתּוֹר, נִשְׁמַע בְּאַרְצֵנוּ. הַתְּאֵנָה חָנְטָה פַגֶּיהָ, וְהַגְּפָנִים סְמָדַר נָתְנוּ רֵיחַ;[שיר השירים- ב, י"א- י"ג]<br />לאור האמור לעיל, יהי רצון שנצליח בע"ה ליישם את הסדר בחיינו ונזכה לשמוח ביגיע כפינו כפי שנאמר:<br />"יְגִיעַ כַּפֶּיךָ כִּי תֹאכֵל אַשְׁרֶיךָ וְטוֹב לָךְ".[תהלים קכ"ח, ב] אמן ואמן!<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

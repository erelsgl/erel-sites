<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת וישב - אהבה חיובית ושלילית</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/prqim_t0137_1.html'/>
<meta name='author' content="מוטי לקסמן" />
<meta name='receiver' content="" />
<meta name='jmQovc' content="tnk1/messages/prqim_t0137_1.html" />
<meta name='tvnit' content="" />
<link rel='canonical' href='http://tora.us.fm/tnk1/messages/prqim_t0137_1.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_prqim_t0137_1' class='hbdlym2 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/3.html'>בין אדם לחברו</a>&gt;<a href='../../tnk1/msr/2mjpxa.html'>בין הורים לילדים</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/rayon.html'>מצוות לפי רעיון</a>&gt;<a href='../../tryg/sug/rayon_1.html'>ה' והאדם</a>&gt;<a href='../../tryg/sug/ahbt_h_.html'>אהבת ה'</a>&gt;<a href='../../tnk1/kma/qjrim1/ahvot.html'>אהב=</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/dmut/index.html'>אישים בתנ"ך</a>&gt;<a href='../../tnk1/sig/hvdldmut.html'>הבדלי דמויות</a>&gt;<a href='../../tnk1/tora/brejit/yosf_wexw.html'>יוסף ואחיו</a>&gt;</div>

</div>
<!--NiwutElyon1-->
<h1 id='h1'>פרשת וישב - אהבה חיובית ושלילית</h1>
<div id='idfields'>
<p>קוד: אהבה חיובית ושלילית בתנ"ך</p>
<p>סוג: הבדלים2</p>
<p>מאת: מוטי לקסמן</p>
<p>אל: </p>
</div>
<script type='text/javascript'>kotrt()</script>
<div id='tokn'>
<h2>
פרשת וישב: על אהבה / מוטי לקסמן, תשס"ט</h2>  "<q class="psuq">מַיִם רַבִּים לֹא יוּכְלוּ לְכַבּוֹת אֶת הָאַהֲבָה וּנְהָרוֹת לֹא יִשְׁטְפוּהָ</q>..." (שיר השירים ח7). 
<br />כשיש אהבה היא חזקה מכל דבר, נכון?
<p>בדברים על פרשת השבוע פרשת "וישב",  נעסוק היום באהבה.
 
<p>נתחיל בהיסטוריה, יעקב נולד וגדל מעט: "<q class="psuq">וְרִבְקָה אֹהֶבֶת אֶת יַעֲקֹב</q>" (בראשית כה28).
<br />יעקב היה אהוב על אמו. איזו אהבה? "<q class="mfrj">ורבקה אוהבת את יעקב, אהבת הטוב</q>" (תולדות יצחק על אתר).
 
<p>יעקב היה אהוב על ידי אמו, הוא זכה באהבה. האם זה יפתיע שהוא גם ידע לאהוב? 
<br />ובכן, "<q class="psuq">וַיֶּאֱהַב יַעֲקֹב אֶת רָחֵל...</q>" (בראשית כט18).
<br />"<q class="psuq">וַיַּעֲבֹד יַעֲקֹב בְּרָחֵל שֶׁבַע שָׁנִים וַיִּהְיוּ בְעֵינָיו כְּיָמִים אֲחָדִים בְּאַהֲבָתוֹ אֹתָהּ</q>" (בראשית כט20). 
<br />לא רק על אהבה מסופר כאן, אלא גם על עבודה רבת שנים כדי לזכות באהובה.
<br />נהדר, לא?
 
<p>אדם קיבל אהבה והוא גם משרה אהבה, יש תופעה יותר מלבבת מזו?
 
<p>והנה יעקב גדל התפתח, והוא מגיע ישר לפרשת השבוע שלנו, פרשת "וישב" ואכן, גם פה:
<br />"<q class="psuq">וְיִשְׂרָאֵל אָהַב אֶת יוֹסֵף מִכָּל בָּנָיו כִּי בֶן זְקֻנִים הוּא לוֹ</q>" (בראשית לז3).
<br />ממש דמות מלאת אהבה, בכל שלב מחייו חוזרת האהבה ומפעמת בו.
<br />אבל כאן, בפרשת "וישב", האהבה מתבטאת גם במעשה שיש בו מעין הצהרה, שכולם יידעו: "<q class="psuq">וְעָשָׂה לוֹ כְּתֹנֶת פַּסִּים</q>" (בראשית לז3).
 
<p>ואכן כולם רואים, ולא... מתלהבים.
<br />הפגנת אהבה זו מעלה מיד תגובת-נגד-זועמת-מאוד מצד שאר בני יעקב, אחיו של יוסף: "<q class="psuq">וַיִּרְאוּ אֶחָיו כִּי אֹתוֹ אָהַב אֲבִיהֶם מִכָּל אֶחָיו וַיִּשְׂנְאוּ אֹתוֹ וְלֹא יָכְלוּ דַּבְּרוֹ לְשָׁלֹם</q>" (בראשית לז4). ולאחר שיוסף מספר להם על חלומותיו, כתוב במקרא: "<q class="psuq">וַיְקַנְאוּ בוֹ אֶחָיו</q>" (בראשית לז11).
 
<p>מדוע שונאים האחים את יוסף אחיהם? 
<br />שנאתם מוסברת על-ידי קנאתם ביוסף בשל היחס המועדף לו הוא זוכה מצד האב, ובשל חלומות הגדולה של יוסף.
<br />האם זה מפליא?
 
<p>האם זה מפליא שקנאה מביאה לשנאה? 
<br />הרי כבר בתחילת חומש בראשית אנו קוראים על קנאת קין בהבל אחיו: "<q class="psuq">וַיִּשַׁע ה' אֶל הֶבֶל וְאֶל מִנְחָתוֹ. וְאֶל קַיִן וְאֶל מִנְחָתוֹ לֹא שָׁעָה וַיִּחַר לְקַיִן מְאֹד וַיִּפְּלוּ פָּנָיו</q>" (בראשית ד4-5); קנאה הגוררת את קין לרצוח את הבל אחיו.
<br /> 
<p>קנאה שמביאה לשנאה זה מובן, אבל איך זה שאהבה מביאה לקנאה?
<br />האם אהבה אינה רגש חם, טהור ומלטף?
 
<p>נכון, אבל השאלה היא אינה את מי אוהבים או את מה אוהבים, אלא 
<span style="font-weight: bold;">איך</span>   אוהבים. כלומר איך מתבטאת האהבה, ובעיקר, מה בוחרים לעשות בשם האהבה או בשם האהוב.
<br />זה טבעי שאדם שיש לו 12 ילדים, אין לו אותה מידה של אהבה כלפי כולם.
<br />ובכלל, האם אפשר למדוד את מידת האהבה במשורה?
 
<p>אם-כן, במקרה שלנו, יעקב האב אינו מסתפק באהבה שלו לבנו יוסף - הוא מבטא את האהבה. ואופן הביטוי משקף העדפה, משקף יחס מפלה.
 
<p>על סכנה זו כבר התריע ר' שמעון בן יוחאי: "<q class="mfrj">אהבה מקלקלת את השורה</q>" (בראשית רבה נה ח). 
<br />אחד הפירושים האפשריים לכך הוא: אהבה עלולה לשבש את הראוי ואת התקין.
 
<p>והנה, בתורה יש בפירוש אמירה נגד שיבוש נוהל תקין בשם האהבה: "<q class="psuq">כִּי תִהְיֶיןָ לְאִישׁ שְׁתֵּי נָשִׁים הָאַחַת אֲהוּבָה וְהָאַחַת שְׂנוּאָה וְיָלְדוּ לוֹ בָנִים הָאֲהוּבָה וְהַשְּׂנוּאָה וְהָיָה הַבֵּן הַבְּכוֹר לַשְּׂנִיאָה: וְהָיָה בְּיוֹם הַנְחִילוֹ אֶת בָּנָיו אֵת אֲשֶׁר יִהְיֶה לוֹ לֹא יוּכַל לְבַכֵּר אֶת בֶּן הָאֲהוּבָה עַל פְּנֵי בֶן הַשְּׂנוּאָה הַבְּכֹר</q>" (דברים כא15-16).
<br />התורה כאילו אומרת: יש תחומים, יש דברים שבהם אין לפעול רק על-פי האהבה.
 
<p>לכן, אנו צריכים לחזור ולשאול: האמנם האהבה היא המקלקלת את השורה?
<br /> 
<p>לטעמי צריך לראות זאת אחרת: על הלב אי אפשר לצוות, אי אפשר לומר ללב מה להרגיש.
<br />בהרבה מקרים נולד ומתפתח בנו רגש ללא כל שליטה או רצון שלנו.
<br />ויש מקרים שאדם לא מבין למה הוא מרגיש כך או אחרת.
<br />התעוררות או קיום רגש באדם אינו בסיס לטענה כלפיו.
 
<p>השאלה היא: 
<span style="font-weight: bold;">מה אדם עושה עם הרגש המפעם בו?
</span> 
<br /> 
<p style="font-weight: bold;">האם הוא מתחשב בתוצאות ובהשלכות של המעשה בו הוא בוחר בהתאם לרגש?  
<p>יעקב לא שקל כנראה היטב את השפעת כתונת הפסים על האחים.
<br />אגב, יעקב למד זאת ממשפחת המוצא שלו.
<br />אהבת אמו אותו הייתה יותר כנגד עשו מאשר למענו.
<br />כלומר ליעקב היה ממי ללמוד איך לאהוב חלק מן הילדים, ובכך לעורר קנאה בין ילדים.
<br />ברור, אין זה מצדיק את התנהגות יעקב.  
<p>אבל, בואו לא נאשים את האהבה בתוצאת המעשה הנעשה בשמה.
<br />אם האהבה יכלה לדבר בלשון שאנו מבינים, וודאי הייתה מנחה גם את יעקב לא לעורר קנאה שהייתה עלולה להסתיים ברצח.
<br />האהבה אינה נושאת באחריות לדברים הנעשים כביכול בשמה.
<br />וזה אמור גם לגבי אנשים שבשם אהבה לרעיון או לאידיאולוגיה,  מוכנים לפגוע באלה שיש להם השקפה אחרת.
<br />אבל זה מחייב דיון אחר.  
<p>ולמרות הכל בואו ולא נפסיק לאהוב...  
<p>אמנם, ביאליק, התלונן:
<br />"<q class="mfrj">ועוד רז אחד לַך אתוודה: / נפשי נשרפה בלהבה; / אומרים,  א ה ב  ה  יש בעולם &ndash;
מה-זאת אהבה?</q>"  
<p>אבל, חווה אלברשטיין, לעומת-זאת, כתבה לנו הנחיות:
<br />"<q class="mfrj">האהבה מאלתרת / האהבה לא קוראת תווים / יש מנגינה שחוזרת / אך היא נסתרת בין הצלילים.
<br />
האהבה מאלתרת / האהבה מפתיעה תמיד / איש לא נותן אות מתי להתחיל / איש לא כותב בשבילך תפקיד.
<br />יש להקשיב ללא הרף / להצטרף בדקה הנכונה / האהבה מאלתרת / לך בעקבות המנגינה.</q>"  
<p>אז אני מקווה שכל אחד מאתנו ישמע את המנגינה המתאימה לו, ילך בעקבותיה, ויאהב, ויהיה אהוב.
 
<p>  
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

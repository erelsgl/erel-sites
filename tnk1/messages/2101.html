<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>&#039;אהבת שמשון&#039; - לאה גולדברג</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/2101.html'/>
<meta name='author' content="" />
<meta name='receiver' content="האתר" />
<meta name='jmQovc' content="tnk1/messages/2101.html" />
<meta name='tvnit' content="" />
<link rel='canonical' href='http://tora.us.fm/tnk1/messages/2101.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_2101' class='jyr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/2.html'>בין איש לאשה</a>&gt;<a href='../../tnk1/msr/2ahva.html'>אהבה בין איש לאישה</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sig/9.html'>פירושים אומנותיים</a>&gt;<a href='../../tnk1/sig/9jir.html'>שיר תנכי</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/dmut/index.html'>אישים בתנ"ך</a>&gt;<a href='../../tnk1/sig/hvdldmut.html'>הבדלי דמויות</a>&gt;<a href='../../tnk1/nvir/joftim/jf-16.html'>שמשון - דלילה</a>&gt;</div>

</div>
<!--NiwutElyon1-->
<h1 id='h1'>'אהבת שמשון' - לאה גולדברג</h1>
<div id='idfields'>
<p>קוד: 'אהבת שמשון' - לאה גולדברג בתנ"ך</p>
<p>סוג: שיר</p>
<p>מאת: </p>
<p>אל: האתר</p>
</div>
<script type='text/javascript'>kotrt()</script>
<div id='tokn'>
נשלח על-ידי מזל טוב לאראל ויעל (128.139.197.33) ב19:14:09&nbsp;&nbsp;25.06.2003
<p>
 
<hr />אהבת שמשון/ לאה גולדברג
<p>א. פתיחה
<br />ספרו גמלים בפונדק,
<br />חמרים לצון חמדו,
<br />ידובר על שמשון בפונדק:
<br />אין כמוהו, יחיד, אחד הוא.
 
<p>זרועו כקונרס נחושה,
<br />אגרופו כהולם מקבת,
<br />ואונו בערמה יחושל,
<br />וינוס האויב כארנבת.
 
<p>כי צודד שועלים בחורשה
<br />זנבותיהם נשאו השלהבת,
<br />ונשרף גם בית האישה,
<br />כי רמתהו עגלה עוגבת.
 
<p>כך ספרו גמלים בפונדק,
<br />חמרים לצון חמדו.
<br />שמו הלך מפונדק לפונדק,
<br />כי חזק, כי גיבור, כי אחד הוא.
 
<p>פערו את פיהם השוטים,
<br />חכמים ראשיהם הנידו,
<br />ואפילו סרני פלישתים
<br />את שבחו ברבים הגידו.
 
<p>ויתן לו שבט שופטים
<br />ושבטים וגויים הרעידו,
<br />וידובר בקרבות ובמשתים,
<br />כי גיבור, כי שליט, כי נגיד הוא.
 
<p>ואולי גם הוא לא ידע
<br />כי דינו דין נזיר והוזה,
<br />כי פשוט כפתרון כל חידה
<br />לבבו השביר בחזה.
 
<p>ב. מכתם
<br />ימתק הדבש במפולת כפירים
<br />ולב חלש בגוף גיבורים.
<br />הגידו בנות לקרוב, לרחוק:
<br />אכן מעז יצא מתוק.
 
<p>ג. בנות פלשת
<br />ויסופר בקרבות ובמשתים,
<br />ויהי הסיפור למסורת-
<br />איך ניתק יתרים כפשתים,
<br />עבותים כפתילי הנעורת.
 
<p>ובעברו ונשים בחלון
<br />נשקפות בתשוקה ופחד,
<br />בנות עזה ובנות אשקלון,
<br />אשת-איש וזונה גם יחד.
 
<p>ודולקה בפיהן הדיבה
<br />בראותן כי קרב הנער:
<br />איך יצא בחצות מקובה
<br />ונשא על כתפיו השער.
 
<p>בכל בית אחות קטנה
<br />על אזני אחות מלחשת:
<br />"הוא שכב בזרועות הזונה
<br />ועירנו פרוזה, נכבשת".
 
<p>ודמותו כי תכבה בחלון
<br />ואבדה בדרך המלך,
<br />בנות עזה ובנות אשקלון
<br />אל הנול חוזרות, אל הפלך.
 
<p>הן יושבות ומוזרות בפשתים,
<br />הן שוזרות עבותים כאלה
<br />אשר כל גבורי הפלישתים
<br />במיטב חלומם לא יחלו.
 
<p>ד. הדבש
<br />וילך הלוך ואכול
<br />ונוטף מידיו הדבש.
<br />וישמח על כוחו כי גדול,
<br />וישמח על סודו כי כבש.
 
<p>וילך וישר ברמה
<br />ובלבו גם פתרון גם חידה,
<br />ויזהיבו גם קרני החמה
<br />באגלי הדבש שרדה.
 
<p>ויביא לאביו ואמו
<br />דבש מנחה לנוה העני,
<br />ויאכילהו כי טוב טעמו,
<br />וירדו בית התמני.
 
<p>וילך ופתרון חדש
<br />בחידה כתולעת בפרי:
<br />האישה מתוקה מדבש
<br />והיצר עז מארי.
 
<p>
<br />ה. שיר העלמות
<br />שבע מחלפות לראשך, שמשון,
<br />כקרני השמש לראשך, שמשון,
<br />עלמות יפות בחיקך, שמשון,
<br />אהבנוך אמש בית-אמך, שמשון.
 
<p>וילך גיבור מן הכפר, אבוי,
<br />ויאהב הגיבור בת-נכר, אבוי.
 
<p>הזהר מבת הערלים, שמשון,
<br />מקסמי מבט, מן הכבלים, שמשון,
<br />חוד חידה, לערלים, שמשון.
<br />צודה צוד ביער שועלים, שמשון.
 
<p>וילך הגיבור מן הכפר, אבוי,
<br />ויאהב בת-נכר, אבוי.
 
<p>
<br />ז. ויאהב אשה בנחל שורק
<br />שבעה דרכים מן הכפר.
<br />בם ילך פוחז וריק.
<br />ושמשון רק בדרך אחד יבחר:
<br />בואכה נחל שורק.
 
<p>
<br />ז. דלילה
<br />הן ידוע ידע שבגדה,
<br />ונכנע לחלקת הלשון,
<br />הוא ידע שימות מידה-
<br />פלשתים עליך שמשון.
 
<p>ויחזור וישכב בחיקה
<br />עם דמותו הצופה באישון.
<br />כי בכל בגידותיה מתקה-
<br />פלישתים עליך, שמשון.
 
<p>כי כבשה ככובש את אויבו
<br />וכל לילה לו לילה ראשון
<br />ויצהל חרדות לבבו-
<br />פלישתים עליך שמשון.
<br />רק בבוא העדה הפרועה,
<br />עת טפחה אהבת פניו,
<br />הוא פקח את עיניו וראה,
<br />ורעה נקרו את עיניו.
 
<p>
 
<p> 
<hr />
<p>
 
</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="/tnk1/messages/2101_0.html">שאלה על: אהבת שמשון - לאה גולדברג <small>/ pozna -&gt; pozna @ hol.gr</small></a> &nbsp;&nbsp;<span class="date">[נכתב ב-07:05:12&nbsp;&nbsp;21.05.2007]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

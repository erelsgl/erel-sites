<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1589.html' />
 <title>פרשת בראשית- הגנוז בפרשה-ובתורה כולה, מדהים!/אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1589.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת בראשית- הגנוז בפרשה-ובתורה כולה, מדהים!/אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת בראשית- הגנוז  בפרשה - ובתורה כולה -מדהים!<br />מאת: אהובה קליין .<br />פרשת בראשית  הראשונה בחומש בראשית - הראשון  בסדרת - חמישה חומשי תורה. חומש זה נקרא גם בשם: "ספר הישר" ופותח במילים:<br />"בְּרֵאשִׁית, בָּרָא אֱלֹהִים, אֵת הַשָּׁמַיִם, וְאֵת הָאָרֶץ.  וְהָאָרֶץ, הָיְתָה תֹהוּ וָבֹהוּ, וְחֹשֶׁךְ, עַל-פְּנֵי תְהוֹם; וְרוּחַ אֱלֹהִים, מְרַחֶפֶת עַל-פְּנֵי הַמָּיִם.  וַיֹּאמֶר אֱלֹהִים, יְהִי אוֹר; וַיְהִי-אוֹר.  וַיַּרְא אֱלֹהִים אֶת-הָאוֹר, כִּי-טוֹב; וַיַּבְדֵּל אֱלֹהִים, בֵּין הָאוֹר וּבֵין הַחֹשֶׁךְ. וַיִּקְרָא אֱלֹהִים לָאוֹר יוֹם, וְלַחֹשֶׁךְ קָרָא לָיְלָה; וַיְהִי-עֶרֶב וַיְהִי-בֹקֶר, יוֹם אֶחָד". [בראשית פרק א, א- ה]<br />השאלות הן:<br />א] מה הקשר בין התורה לבריאת העולם ומהו  "ספר הישר"?<br />ב]  מה גנוז  בחמישה חומשי תורה?<br />ג] הקשר  להפטרה בספר ישעיהו?<br />תשובות.<br />בראשית-ספר הישר – הקשר לבריאת העולם.<br />מדרש מעניין מתאר: כי התורה אומרת: אני הייתי כלי אומנותו של הקב"ה ,בנוהג שבעולם, מלך בשר ודם בונה ארמון, אינו בונה אותו מדעת עצמו, אלא  מסתמך על האומן - והאומן [האדריכל] – מסתמך על שרטוטים מתוך פנקסו- ומתכנן כיצד יקים את החדרים ושאר חלקי הארמון- באופן זה היה הקב"ה מביט בתורה ובורא את העולם - והתורה אמרה: "בְּרֵאשִׁית, בָּרָא אֱלֹהִים"- אין ראשית - אלא תורה - כפי שנאמר: "יְהוָה קָנָנִי רֵאשִׁית דַּרְכּוֹ קֶדֶם מִפְעָלָיו מֵאָז".[משלי ח, כ"ב]<br />חומש בראשית נקרא בפי הנביאים: בשם "ספר הישר", כפי שצוין במסכת: ע"ז כה, א,[ ביהושע י- י"ג] כתוב: "הלא היא כתובה על ספר הישר"<br />בשמואל – ב ,א, י"ח כתוב : "ויאמר ללמד בני יהודה קשת הנה כתובה על ספר הישר" . לר' יוחנן הספר נקרא על שם אבותינו: אברהם יצחק ויעקב שנקראו: ישרים כמו שכתוב: "תמות נפשי מות ישרים" ומדוע אפילו בלעם קרא לאבותינו בשם "ישרים" כפי שמתבטא בשירת "האזינו"- "הצור תמים  פועלו... צדיק וישר הוא" ?<br />התשובה לכך: כי התורה באה לתת צידוק הדין של ה' על חורבן בית שני, לפי שבאותה  תקופה היו הרבה צדיקים וגדולי תורה, אך לא היו ישרים, הם  פעלו מתוך שנאת חינם ודבר זה אינו נסבל אצל הקב"ה- השואף לאהבת חינם בין הבריות , לכן נחרב המקדש  השני.<br />לעומתם, אבותינו: אברהם, יצחק ויעקב היו ישרים . בנוסף על היותם אוהבי ה' וצדיקים, הם היו אוהבי בריות והתייחסו אליהם בכבוד כולל אל עובדי אלילים , גויים ואומות העולם, דוגמת: אברהם אבינו שהתפלל על אנשי סדום ועמורה למרות שלא אהב את התנהגותם ומעשיהם, לכן נקרא  ספר בראשית שהוא ספר הבריאה – "ספר הישר"- משום מעשה אבותינו. [על פי העמק דבר]<br />הגנוז בתורה כולה.<br />הגאון מווילנא [רבינו אליהו מווילנא] סובר: "והכלל, כי כל מה שהיה והווה ויהיה עד עולם- הכול כלול בתורה, מבראשית עד "לעיני כל ישראל"[מילים המסיימות את  ספר "דברים"] ולא הכללים בלבד, אלא אפילו פרטיו של כל מין ומין ושל כל אדם בפרט, וכל מה שאירע לו מיום היוולדו עד סופו, וכל גלגוליו וכל פרטיו ופרטי פרטיו.<br />וכן של כל מין בהמה, חיה וכל בעל חי שבעולם, כל עשב וצומח ודומם, וכל פרטיהם ופרטי פרטיהם בכל מין ומין ואישי המינים עד עולם - ומה  שיארע להם ושורשם.<br />וכן כל מה שכתוב באבות-משה וישראל, כולם הם בכול דור ודור, שכולם מתגלגלים ניצוצותיהם בכל דור ודור כידוע, וכן כך מעשיהם - מאדם הראשון עד סוף התורה, הוא בכל דור ודור כידוע, למבין, וכן הוא בכל אדם ואדם לבד, כמו שהתחיל לבאר במדרש הנעלם ברמז.<br />וכל זה נכלל כולו בפרשת בראשית- עד פרשת נח, וכללו נכלל בפרשה הראשונה עד "ברא אלוקים לעשות" וכלל כללי הכללים נרמז בפסוק ראשון  ב:7 תיבות, 7 אלפי שנה.<br />בספרי הקבלה נאמר: שכל מצוות התורה רמוזים בפרשת בראשית.<br />באחד הימים במסיבת: פדיון הבן שנערך בסביבתו- שאל אחד המסובים את הגאון: היכן מצאנו בפרשה זו רמז למצוות פדיון הבן? <br />ענה רבינו לאיש: "בראשית"- ראשי תיבות: <br />בן ראשון אחר שלושים יום תפדה. עוד רמז מדהים בחמישה חומשי תורה – על פי   הגר"א: הוא מבאר: כי הפסוקים הראשונים בכל אחד מחמשת חומשי התורה- רומזים - על המנורה במקדש .<br />פסוק ראשון בספר בראשית: "בְּרֵאשִׁית, בָּרָא אֱלֹהִים, אֵת הַשָּׁמַיִם, וְאֵת הָאָרֶץ" .מכיל: שבע מילים כנגד שבע  קנים של המנורה.<br />פסוק ראשון בספר שמות פרק א': "וְאֵלֶּה, שְׁמוֹת בְּנֵי יִשְׂרָאֵל, הַבָּאִים, מִצְרָיְמָה:  אֵת יַעֲקֹב, אִישׁ וּבֵיתוֹ בָּאוּ"-  11 מילים כנגד י"א כפתורים במנורה.<br />פסוק ראשון בספר  ויקרא: ""וַיִּקְרָא, אֶל - מֹשֶׁה; וַיְדַבֵּר יְהוָה אֵלָיו, מֵאֹהֶל מוֹעֵד לֵאמֹור"- 9 מילים כנגד ט' פרחים במנורה.<br />פסוק ראשון בספר במדבר: "וַיְדַבֵּר יְהוָה אֶל-מֹשֶׁה בְּמִדְבַּר סִינַי, בְּאֹהֶל מוֹעֵד:  בְּאֶחָד לַחֹדֶשׁ הַשֵּׁנִי בַּשָּׁנָה הַשֵּׁנִית, לְצֵאתָם מֵאֶרֶץ מִצְרַיִם—לֵאמֹר".17 מילים, ואם הכולל- היינו י"ח- כנגד י"ח טפחים –גובה המנורה.<br />פסוק ראשון בספר דברים:" אֵלֶּה הַדְּבָרִים, אֲשֶׁר דִּבֶּר מֹשֶׁה אֶל-כָּל-יִשְׂרָאֵל, בְּעֵבֶר, הַיַּרְדֵּן:  בַּמִּדְבָּר בָּעֲרָבָה מוֹל סוּף בֵּין-פָּארָן וּבֵין-תֹּפֶל, וְלָבָן וַחֲצֵרֹת--וְדִי זָהָב".<br />22 מילים- כנגד כ"ב  הגביעים במנורה.<br />הקשר להפטרה: [ישעיהו מ"ב- מ"ג] <br />כבר בתחילת ההפטרה – ניכר שישנו קשר לפרשת בראשית בנושא הבריאה ושליחות עם ישראל - להיות אור לגויים:<br />"כֹּה-אָמַר הָאֵל יְהוָה, בּוֹרֵא הַשָּׁמַיִם וְנוֹטֵיהֶם, רֹקַע הָאָרֶץ, וְצֶאֱצָאֶיהָ; נֹתֵן נְשָׁמָה לָעָם עָלֶיהָ, וְרוּחַ לַהֹלְכִים בָּהּ. אֲנִי יְהוָה קְרָאתִיךָ בְצֶדֶק, וְאַחְזֵק בְּיָדֶךָ; וְאֶצָּרְךָ, וְאֶתֶּנְךָ לִבְרִית עָם--לְאוֹר גּוֹיִם".<br />יש כאן רמז  מדהים גם למה שמתרחש כעת בארצנו: על היהודים שנלקחו לשבי –בדרום- באכזריות נוראה- בשמחת תורה:<br />"לִפְקֹחַ, עֵינַיִים עִוְרוֹת; לְהוֹצִיא מִמַּסְגֵּר אַסִּיר, מִבֵּית כֶּלֶא יֹשְׁבֵי חֹשֶׁךְ" [ [ישעיהו מ"ב, ח']<br />אפשר שיש גם רמז לתוצאה הסופית של המלחמה- שתסתיים ,בע"ה-בניצחון גדול - וכל יושבי תבל יצאו בשיר חדש לכבוד גדולתו של ה'. ככתוב:<br />"שִׁירוּ לַיהוָה שִׁיר חָדָשׁ, תְּהִלָּתוֹ מִקְצֵה הָאָרֶץ; יוֹרְדֵי הַיָּם וּמְלֹאוֹ, אִיִּים וְיֹשְׁבֵיהֶם.  יִשְׂאוּ מִדְבָּר וְעָרָיו, חֲצֵרִים תֵּשֵׁב קֵדָר; יָרֹנּוּ יֹשְׁבֵי סֶלַע, מֵרֹאשׁ הָרִים יִצְוָחוּ.  י יָשִׂימוּ לַיהוָה, כָּבוֹד; וּתְהִלָּתוֹ, בָּאִיִּים יַגִּידוּ יְהוָה כַּגִּבּוֹר יֵצֵא, כְּאִישׁ מִלְחָמוֹת יָעִיר קִנְאָה; יָרִיעַ, אַף-יַצְרִיחַ--עַל-אֹיְבָיו, יִתְגַּבָּר" <br />[ישעיהו  מ"ב, י'- י"ד]<br />לסיכום : לאור האמור לעיל- התורה מתגלה  כספר החכם ביותר בתבל הכולל את ההווה, עבר והעתיד ואף את המלחמה הנוכחית- ותוצאותיה המתרחשת ממש כעת בימים אלה.<br />כמה מרגיעים דברי אלוקים:<br />"וְעַתָּה כֹּה-אָמַר יְהוָה, בֹּרַאֲךָ יַעֲקֹב, וְיֹצֶרְךָ, יִשְׂרָאֵל:  אַל -תִּירָא כִּי גְאַלְתִּיךָ, קָרָאתִי בְשִׁמְךָ לִי-אָתָּה. כִּי - תַעֲבֹר בַּמַּיִם אִתְּךָ-אָנִי, וּבַנְּהָרוֹת לֹא יִשְׁטְפוּךָ:  כִּי-תֵלֵךְ בְּמוֹ-אֵשׁ לֹא תִכָּוֶה, וְלֶהָבָה לֹא תִבְעַר-בָּךְ.  כִּי, אֲנִי יְהוָה אֱלֹהֶיךָ, קְדוֹשׁ יִשְׂרָאֵל, מוֹשִׁיעֶךָ" [ישעיהו מ"ג, א-ד]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>פרשת האזינו-כיצד להימנע מכישלונות בחיים?/ אהובה קליין</title>
 <meta name='author' content='אהובה קליין' />
 <meta name='receiver' content='Ahuvak @ bezeqint.net' />
 <meta name='jmQovc' content='tnk1/messages/forums_173.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת האזינו-כיצד להימנע מכישלונות בחיים?/ אהובה קליין</h1>
<div id='idfields'>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת האזינו- כיצד להימנע מכישלונות בחיים?<br />מאת: אהובה קליין. </p><p>בפרשת האזינו מזמין משה את השמים והארץ לעדות על דברי שירתו.<br />ומדוע הוא דווקא מזמין אותם?<br />על כך אומרים המפרשים : כי  השמים והארץ הם נצחיים בהשוואה למשה עצמו, שלמרות גדלותו- הוא בשר ודם בלבד.<br />ובנוסף- יש בכוחם גם להעניש את הברואים: השמים-  על ידי עצירת הגשמים והאדמה - על ידי אי צמיחת מזון.<br />בשירה זו, מביא משה מסר חשוב לכל אחד מאיתנו על אופן ההתגברות על בעיות ועצה חשובה כיצד ימנע אדם עצמו מן הכישלונות בחייו.<br />וכך הרעיון מתבטא במילות השירה המיוחדת:<br />"שאל אביך ויגדך זקניך ויאמרו לך...."[דברים ל"ב,ז]<br />נשאלת השאלה: מה פשר מסר זה ובמה כוחו לסייע בהימנעות מכישלונות?<br />על כך מוצאים אנו תשובה יפה ומעניינת[שמות רבה, ג,י]<br />"לעולם זקנים מעמידים את ישראל וכו', אימתי ישראל עומדים כשיש להם זקנים למה? כשהיה בית המקדש קיים היו שואלים בזקנים שנאמר:"שאל אביך ויגדך זקניך ויאמרו לך,[אפילו בתקופה שבית המקדש היה קיים ושרתה נבואה והכהן נשא עמו את האורים והתומים ורוח הקודש שרתה על עם ישראל- בכל זאת היו מתייעצים בזקנים והם סנהדרין בענייני מלחמה]<br />שכל מי שנוטל עצה מן הזקנים אינו נכשל"[שמות רבה ג,י]<br />על פי דבריו של הרב צבי יברוב, להבטחה זו יש שלושה מימדים:<br />א] אדם צדיק המשקיע את עמלו בלימוד התורה-  כל שיכלו נתון לדעת תורה ורעיון זה העלה גם שלמה המלך:"אם תבקשנה ככסף ומטמונים תחפשנה"<br />אדם  שעמל בתורה ללא הרף ומגיע לדרגה כה גבוהה-הוא  ירא ה' ומבין את דעת אלוקים.<br />הרמב'ן אומר:[דברים י"ז, י"א] "כי רוח ה' על משרתי מקדשו ולא יעזוב את חסידיו,לעולם נשמרו מן  הטעות ומן המכשול"<br />ב] במסכת אבות נאמר:"בטל רצונך מפני רצונו, כדי שיבטל רצון אחרים מפני רצונך" [אבות פ"ב]<br />הצדיק האמיתי מגיע לדרגה כה גבוהה של יראת אלוקים- שהוא מבטל את רצונו מפני רצון אלוקים.<br />וכך גם מוסבר במסכת  ברכות  [דף כ]שלראשונים התרחשו ניסים מהסיבה:שהיו מוכנים למסור את נפשם על קידוש ה' ללא כל תנאים.<br />מכאן שאף הקב"ה עושה ניסים עם לומדי תורה.<br />ג]כאשר אדם מאמין בדעת חכמים, עצם האמונה מעניקה כוח לדברי החכם שיהיה בכוחם להתקיים וכל זאת אפילו ללא כוח הצדיק עצמו.<br />דוגמא לכך מוצאים אנו בתנ"ך על הנביא אלישע ושונמית, היא האמינה בכוחותיו שיחיה את הילד-<br />ובעיקר בגלל אמונתה זו, עלה בידו להחיות את הילד, לכן לא נאמר:"וישמע ה' בקול אלישע"<br />מכאן שעל ידי שהאדם מאמין בכוחו של  צדיק- הוא יגיע בע"ה לישועה גם ללא כוח הצדיק.<br />מסקנה: משה מעביר מסר חזק לעם ישראל וזהו מסר נצחי: על מנת  להשיג הצלחה בחיים- יש להתייעץ  עם גדולי חכמים- לפי שהם דבוקים לאלוקים בכוח התורה- בה הוגים יומם ולילה ולכן השכינה שורה עליהם.<br />ממילא העצה  שתצא מפיהם -תמיד תהיה עצה חכמה ומועילה.<br />מי ייתן ונזכה לקראת השנה החדשה להיטיב את דרכינו ולהיות דבוקים בתורה ובדברי צדיקים.<br />בע"ה נזכה לחיים טובים ללא כישלונות.אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת לך לך, מדוע נמשלו ישראל לכוכבים?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_440.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_440.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_440.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_440' class='mjl '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sig/index.html'>הקשר לפרשה</a>&gt;<a href='../../tnk1/sig/what.html'>תוכן</a>&gt;<a href='../../tnk1/sig/mjl.html'>משל ונמשל</a>&gt;</div>

</div>
<!--NiwutElyon1-->
<h1 id='h1'>פרשת לך לך, מדוע נמשלו ישראל לכוכבים?</h1>
<div id='idfields'>
<p>קוד: פרשת לך לך, מדוע נמשלו ישראל לכוכבים? בתנ"ך</p>
<p>סוג: משל</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת לך-לך- מדוע נמשלו ישראל לכוכבים?/ מאת: אהובה קליין.</p><p>בפרשה זו ישנה הבטחה לאברהם אבינו- כי עם ישראל יתרבה  בדומה לכוכבים בשמים:<br />"ויוצא אותו החוצה ויאמר הבט נא שמימה וספור הכוכבים אם תוכל לספור אותם ויאמר לו כה יהיה זרעך: "[בראשית ט"ו,ה]<br />אך לפני כן ישנו דימוי נוסף:<br />"ושמתי את זרעך כעפר הארץ אשר אם יוכל איש למנות את- עפר הארץ גם זרעך ימנה" [שם י"ג,ט"ז]<br />השאלות הן:<br />א] מה  כוונת הכתובים במילים: "ויוצא אותו החוצה.."-מהיכן ה' הוציא את אברהם?<br />ב] מדוע ישראל נמשלו דווקא לכוכבים?<br />ג] מדוע בפסוק אחר ה' ממשיל את ישראל לעפר – האין בכך סתירה  לדימוי הכוכבים?<br />התשובה לשאלה א]<br />רש"י מביא  שלושה פירושים:<br />1] לפי פשוטו: הוציא ה' את אברהם מהאוהל החוצה כדי להביט בכוכבים-להם נמשלו ישראל-להגיד שמספרם יהיה כה רב כמספר הכוכבים אשר לא ניתן למנות אותם.<br />2] אמר ה' לאברהם:אם לאחר התבוננות בכוכבים,הגעת למסקנה:שלא יהיה לך בן,צא החוצה מהאצטגנינות=חכמת המזלות,[ידיעת העתידות לפי מצב הכוכבים ברקיע]אין שום חשש לכך,לפי ש"אברם" אין לו בן,אבל: "אברהם" יש לו בן,המזל שראית- הוא מזלו של: "אברם" אבל מרגע ששמך ישתנה ל: "אברהם" המזל משתנה לטובה והוא הדין לגבי אשתך: "שרי" אומנם לא תלד,אך ברגע ששמה יהיה: "שרה"- עתידה ללדת בן.<br />3] ה' הוציא את אברהם מחללו של העולם והגביהו  למעלה מן הכוכבים והמזלות –לפי שאינו נתון לשליטתם.<br />לכן התורה נקטה בלשון הבטה-הכוונה מי שעומד למעלה ומביט למטה.<br />התשובה לשאלה ב]<br />לפי הגאון רבי מאיר שפירא[ראש ישיבת חכמי  לובלין]: נאמר לאברהם להביט בכוכבים ולספור אותם-כדי להמחיש לו  כי כשם שאין בן אנוש מסוגל לספור את כל הכוכבים-כך יהיו מספר בני ישראל.<br />ובנוסף היכולת  שלהם תרקיע שחקים ותגיע לעוצמה אדירה.<br />לפי האדמו"ר רבי חיים מצאנז: הכוכבים נראים מרחוק קטנים מאד, אבל בסביבתם-בשמים ענקיים וכבירים במיוחד.<br />בדומה לכך יהיה מצבם של עם ישראל, על פני כדור הארץ יראו קטנים,<br />אך בניגוד לכך, במרומים הם יחשבו בעיני ה' לנכבדים וחשובים מאד.<br />התשובה לשאלה ג]<br />לפי דברי הרד"ק[רבי דויד קמחי]<br />הביטוי: "ארבה את זרעך ככוכבי השמים וכחול אשר על שפת הים"[בראשית  כ"ב,י"ז]מובא על דרך ההגזמה.<br />ולפי המדרש: יש כוונה עמוקה במשל זה- בזמן שעם ישראל עושים את רצון ה'-הם משולים לכוכבים.<br />אך בזמן שאין הם עושים רצונו של  מקום – משולים לעפר הארץ והאויבים עשויים לרמוס אותם בקלות.<br />בדומה לכך נאמר בתלמוד הירושלמי[שקלים א',ה']: "אומה זו[הכוונה לישראל] משולה לעפר ומשולה לכוכבים,כשהם יורדים-יורדים עד עפר: וכשהם עולים עולים-עולים עד לרקיע..."<br />ומדרש נוסף לפי חז"ל:כשם שעפר הארץ מפוזר בכל העולם כך גם עם ישראל יהיו מפוזרים על פני כל תבל.<br />כשם שהאדמה נתונה לדיש-כך בתקופות קשות העם נרמס על ידי הגויים.<br />וכשם שעפר הארץ מכלה מתכות,אך הוא עצמו  נצחי.כך גם עם ישראל גם אם עובר תקופות קשות של משברים  ומלחמות עם אויביו,הרי לעומת אומות  העולם הקמות ונופלות-עם ישראל יישאר תמיד  לעד.<br />לאור האמור לעיל, ניתן להגיע למסקנה: הקב"ה הבטיח לאברהם: עם ישראל עתיד להתרבות ככוכבי השמים,והיום אנו רואים כי למרות שעברה על האומה שואה קשה ואכזרית,אט,אט  היא שוב  שבה אל עצמה ובע"ה בהמשך  תתרבה ככוכבי  השמים.<br />כדי  להחיש את המשך תהליך התרבות עם ישראל,חייבים אנו לשאוף להיות דבוקים בקב"ה ולקיים את התורה ככתבה ולשונה.<br /> והתוצאה:נזכה להמשיך להתרבות ככוכבי השמים ויחד עם זאת לשמש אור לגויים.<br />אך מנגד,אם  חלילה נתרחק מתורתנו הקדושה  נידמה לעפר הארץ-<br />שכל האויבים יכולים לרמוס אותנו ולהשפילנו עד עפר.<br />יהי רצון ועם ישראל יתאחד כולו סביב התורה הקדושה ויאיר לעולם כולו.<br />ויתקיים בנו הפסוק: "קומי אורי כי- בא אורך וכבוד ה' עלייך זרח,כי הנה החושך יכסה ארץ וערפל לאומים ועלייך יזרח ה' וכבודו עלייך יראה:והלכו גויים לאורך ומלכים לנוגה זרחך" [ישעיהו ס,א-ג]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

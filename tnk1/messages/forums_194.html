<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת וירא - הכנסת אורחים - השפעה לדורות, כיצד?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_194.html'/>
<meta name='author' content="אהובה קליין" />
<meta name='receiver' content="Ahuvak @ bezeqint.net" />
<meta name='jmQovc' content="tnk1/messages/forums_194.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_194.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_194' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/3.html'>בין אדם לחברו</a>&gt;<a href='../../tnk1/msr/3ezra.html'>מידת החסד</a>&gt;</div>

</div>
<!--NiwutElyon1-->
<h1 id='h1'>פרשת וירא - הכנסת אורחים - השפעה לדורות, כיצד?</h1>
<div id='idfields'>
<p>קוד: פרשת וירא - הכנסת אורחים - השפעה לדורות, כיצד? בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript'>kotrt()</script>
<div id='tokn'>
<p>פרשת וירא-הכנסת אורחים,השפעה לדורות - כיצד?<br />מאת:  אהובה קליין.</p><p>הפרשה פותחת בנושא בעל חשיבות רבה:<br />אברהם מכניס אורחים, וכך הדבר  מתואר בכתובים:<br />"וירא אליו ה' באלוני ממרא, והוא יושב פתח- האוהל כחום היום, ויישא עיניו וירא והנה שלושה אנשים ניצבים עליו, וירא וירץ לקראתם מפתח האוהל<br />וישתחו ארצה ויאמר: אדוני, אם נא מצאתי חן בעינך אל- נא תעבור מעל עבדך: יוקח- נא מעט- מים ורחצו רגליכם והשענו תחת העץ ואקחה פת- לחם וסעדו ליבכם אחר תעבורו, כי על- כן עברתם על- עבדכם.."<br />[בראשית י"ח,א-ו]<br />תוך כדי עיון בכתובים, מתעוררות כמה שאלות:<br />שאלה א]  מדוע התורה מציינת את מזג האוויר: "כחום היום"- וכי פרט זה חשוב כל- כך?<br />שאלה ב] מדוע באו,דווקא, שלושה אנשים, ואין הכתוב מפרט  מייד כי  היו אלה שלושה  מלאכים?<br />שאלה ג]  כיצד קיבל אברהם את האורחים ואיך הדבר השפיע לדורות?<br />שאלה ד]  מה ניתן ללמוד על אברהם כתוצאה מהתנהגותו?<br />התשובה  לשאלה א] רש"י אומר: מהתיאור: "כחום היום"- ניתן ללמוד<br />כי הקב"ה הוציא חמה מנרתיקה- כדי שאברהם לא יטריח עצמו לקבל אורחים- לפי שאותו יום היה השלישי למילתו ועל- כן הוא לא חש בטוב, רש". מסתמך על המקור: "ויהי ביום השלישי בהיותם כואבים"[בראשית ל"ד,כ"ה]<br />מאחר והקב"ה ראה כי אברהם מצטער-  כי אין ביכולתו לקיים את המצווה,שלח אליו שלושה מלאכים בדמות אנשים.<br />יש דעה של הצדיק הקדוש משפיטיבקה שאומר:כשראה אברהם שהקב"ה מוציא את החמה מנרתיקה- הבין שגדולה הכנסת אורחים מקבלת פני השכינה-ולכן הסיק מכך: שבשעה שיבואו אליו אורחים, לא יתחשב בנוכחות השכינה.<br />אלא, יקדים לקבל  פני האורחים.<br />התשובה לשאלה ב] רש"י  מסביר את סיבת בוא שלושת המלאכים <br />וההסבר הוא:<br />אין מלאך אחד עושה שתי שליחויות, לפיכך באו שלושה מלאכים.<br />האחד-  בא לבשר את הולדת יצחק.<br />השני - להודיע על הפיכת סדום ועמורה.<br />השלישי – תפקידו היה- לרפאות את אברהם ביום השלישי למילתו לפי שהוא חש כאבים.<br />האדמו"ר רבי ישראל מצ'ורטקוב מסביר: אברהם היה איש חסדים, שהרי העולם עומד על שלושה יסודות: תורה, עבודה, גמילות חסדים.<br />אברהם  נטל את המידה האחרונה שבהם: גמילות חסדים.<br />הוא כל כך השתוקק לקיים את מצוות  הכנסת אורחים,הוא  המתין שלושה ימים וכל יום של צפייה נחשב לעשייה בפועל ולכן אברהם היה בבחינת: "חשב לעשות מצווה ונאנס ולא עשאה – מעלה עליו הכתוב כאילו עשאה"<br />[ברכות ו, ע"א]<br />לכן, מכל יום שהשתוקק  בקיום המצווה והמתין- כאילו קיים אותה בפועל ומכוון שמכל מצווה שאדם נוהג לקיים- נברא מלאך, אחרי שלושה ימים של המתנה-  נבראו שלושה מלאכים, אין הכתוב מציין בפירוש שהם היו מלאכים,וזאת במטרה להעצים את גדולתו של אברהם, המתייחס לכל אדם באשר הוא-  בסבר פנים יפות.<br />לעומת זאת,לוט התייחס יפה למלאכים ביודעו בוודאות מי הם.מעניין כי הרמב"ן אומר:  שלוט לא היה צדיק תמים.<br />התשובה לשאלה ג]<br />אברהם אבינו התנהג עם המלאכים באופן מיוחד: "אמר ר' יהודה, אמר רב: כל מה שעשה אברהם למלאכי השרת בעצמו- עשה הקב"ה לבניו בעצמו, מה שעשה אברהם ע"י שליח – עשה הקב"ה לבניו ע"י שליח, ואל הבקר רץ אברהם- כנגד זה: "ורוח מאת ה' וכו", יוקח  נא מעט מים- והכית בצור ויצאו מים"[בבא מציעא א, פו]<br />ורש"י מסביר: "יוקח נא,ע"י שליח,והקב"ה שילם לבניו ע"י שליח, שנאמר: "וירם משה את ידו ויך את הסלע"<br />כלומר, היות ואברהם גם ביום השלישי למילתו התאמץ מעל הטבע וכל זה למרות שסבל כאבים- כך נהג ה' מידה כנגד מידה בעם ישראל, כתוצאה  מכך ישראל במדבר- זכו גם לניסים מעל הטבע: מן- מן השמים,הוצאת מים מהסלע.<br />ובשכר שאברהם נהג במצוות הכנסת אורחים- מעל הטבע, זכו עם ישראל ממש לניסים במדבר.<br />התשובה לשאלה ד]<br />מתוך התבוננות בדרכיו של אברהם- אבי האומה,ובמיוחד מאופן התנהגותו בהכנסת האורחים - המלאכים,נראה שהוא עשה למענם מעל ומעבר וכל זאת מתוך מסירות נפש עצומה בעודו סובל כאבים.<br />כיאה לצדיק, הוא מיעט במילים והרבה במעשים- מכאן לומדים חז"ל:<br />"אמור מעט ועשה  הרבה"<br />מצב הפוך ראינו אצל  עפרון,  אשר מכר  לאברהם את מערת המכפלה בכסף מלא,למרות שתחילה אמר שאיננו  מעוניין בכסף כלל.<br />"מעשה אבות סימן לבנים"<br />מסיבה זו גם ישראל הקדימו נעשה לנשמע בזמן קבלת התורה.<br />[גמרא, מסכת שבת]<br />לכן, מכל האמור לעיל ניתן להסיק: כפי שאברהם התנהג עם המלאכים כך הקב"ה התנהג עם ישראל, וגם ישראל הושפעו מאברהם  אבינו בהתנהגותם.<br />יהי רצון ונמשיך לעתיד להידמות לאברהם אבינו בכל דרכיו וכך,בע"ה, מובטח לישראל רק טוב.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

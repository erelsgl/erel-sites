<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>שבועה בברית-המילה</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/ljon_jorj_yrk_0_0.html'/>
<meta name='author' content="יהודה רצהבי" />
<meta name='receiver' content="הצופה" />
<meta name='jmQovc' content="tnk1/messages/ljon_jorj_yrk_0_0.html" />
<meta name='tvnit' content="" />
<link rel='canonical' href='http://tora.us.fm/tnk1/messages/ljon_jorj_yrk_0_0.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_ljon_jorj_yrk_0_0' class='kll '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sig/index.html'>הקשר לפרשה</a>&gt;<a href='../../tnk1/sig/kll.html'>כללים</a>&gt;<a href='../../tnk1/sig/kll1.html'>כלל תנך</a>&gt;</div>

</div>
<!--NiwutElyon1-->
<h1 id='h1'>שבועה בברית-המילה</h1>
<div id='idfields'>
<p>קוד: שבועה בברית-המילה בתנ"ך</p>
<p>סוג: כלל</p>
<p>מאת: יהודה רצהבי</p>
<p>אל: הצופה</p>
</div>
<script type='text/javascript'>kotrt()</script>
<div id='tokn'>
הלשון העברית נודעת בשם 'לשון הקודש', <br />וזאת על שום שאין בה לשונות גסים, כמו בשאר לשונות. אברים צנועים שבאדם אינם נקראים בשמם, <br />אלא מכונים על שם האברים הסמוכים להם. <br />בגבר נקראים הבנים 'יוצאי ירכו, יוצאי חלציו'. באשה 'פרי בטנה, פרי מעיה'. <br />ערות האשה נקראת על שם הטבור: <br />'שררך אגן הסהר אל יחסר המזג' (שיר השירים ז, ג). <br />'אל יחסר המזג' ברכה הוא לשימור עלומים, אריכות הוסת וכושר הלידה. <br />אברהם אבינו ששיגר את עבדו אל משפחתו לקחת לו משם אשה <br />תובע ממנו לשים ידו תחת ירכו (בראשית כד ב) <br />ואין הירך אלא כינוי לברית-המילה. <br />ואפשר להבין את הבקשה לאור העובדה, <br />שאברהם היה הנימול הראשון, והמצוה צמודה, לגופו. <br />מפתיע הדבר שעניין זה כלול במדרש, <br />והרי לשונו: שים נא ידך תחת ירכי [המילה] ניתנה להם בצער, <br />לפיכך היא חביבה, ואין נשבעין אלא בה' (בראשית-רבה, נט ח). <br />במדרש מיוחס המאמר לר' ברכיה, ואין להניח, חלילה, <br />שר' ברכיה נטל מאמר מן התרגום, וקבע שמו עליו. <br />בימים ההם הילכו מדרשים רבים על פה בפי העם, <br />ומדרש זה שגור היה בפי ר' ברכיה, <br />והשומעים יחסו אותו לו. והוא הדין לתרגומים הארמיים. <br />מדרשים ופירושים שבהם נטולים מיצירת הדורות, <br />ורק מקצתם הם חידושי המתרגמים, שהיו גדולי-תורה. <br />תופעה מעין זו מצינו במסכתות המשנה: תחילה הילכו בפי חכמי-ישראל על פה, <br />ורק אחר כך הסדירם ר' יהודה הנשיא בכתב. <p>נחזור לפרשת אברהם ועבדו. 'שים נא ידך תחת ירכי'<br />תירגם הירושלמי 'בברית-מילה שלי'. <br />רב סעדיה גאון, בתרגומו לתורה, עידן את המעשה וכתב 'רמוז בידך אל בריתי'. <br />כמעשה אברהם עשה יעקב אבינו, <br />כשביקש מיוסף בנו לקברו בקברות אבותיו בארץ כנען: <br />'שים נא ידך תחת ירכי' (שם, מז כט), <br />והיא ברית-המילה. כאן שינה יונתן והוסיף: <br />בגלל שהוא בנו לא שם ידו, <br />אלא אמר 'אנכי אעשה כדברך' (שם, מז ל). <br />והאב הסתפק בהבטחתו. אף כאן תירגם רב סעדיה 'רמוז בידך לבריתי'. <p>שבועה מעין זו עשה יעקב אבינו בריבו עם לבן. <br />'וישבע יעקב בפחד אביו יצחק' (שם, לא נג). <br />כיצד נשבעים 'בפחד'? <br />כותב טורים אלה סבור שאין 'פחד' אלא ירך. <br />בערבית נקרא הירך 'פכ"ד'. החי"ת העברית מתחלפת בכ'ף הערבית, <br />מעין חמר (יין) כ'מר. <br />תאמר שאין 'פחד' בלשון העברית בהוראה זו, טעות בידך. ב<br />ספר איוב מצביע ה' על בהמות, חית האימים שברא, <br />ואומר על גבורתה 'יחפוץ זנבו כמו ארז, גידי פחדיו ישורגו' (איוב מ יז). <br />ואין 'פחדיו' אלא ירכיו. <br />וכך תירגם רב סעדיה כתיב זה. <br />תרגומו של הגאון בא בהשפעת התרגום הארמי שתירגם 'פחדיו' פחדין, והם הביצים. <br />'מרוח אשך' שבתורה (ויקרא כא כ) תורגם 'פחדין'. <p>מתוך הצופה: <br /><a href="http://www.hazofe.co.il/web/katava6.asp?Modul=24&id=39585&Word=&gilayon=2579&mador=">http://www.hazofe.co.il/web/katava6.asp?Modul=24&id=39585&Word=&gilayon=2579&mador=</a>
<br />
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
<li><a href="/tnk1/messages/ljon_jorj_yrk_0_0_0.html">תגובה: וישבע יעקב בפחד אביו יצחק <small>/ מוטי אהרוני</small></a> &nbsp;&nbsp;<span class='date'>[נכתב ב: 09:36:22&nbsp;&nbsp;14.12.2005]</span>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

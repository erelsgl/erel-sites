<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_426.html' />
 <title>פרשת יתרו: התורה, הארץ והעולם-מה הקשר ביניהם?/ אהובה  קליין </title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_426.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת יתרו: התורה, הארץ והעולם-מה הקשר ביניהם?/ אהובה  קליין </h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת יתרו , התורה, הארץ והעולם - מה הקשר ביניהם?<br />מאת: אהובה קליין <br />מעמד הר סיני וקבלת התורה הוא אחד הנושאים החשובים בפרשה -<br />כך התורה מתארת   את תחילת אירוע המעמד החשוב:<br />"בַּחֹדֶשׁ, הַשְּׁלִישִׁי, לְצֵאת בְּנֵי יִשְׂרָאֵל, מֵאֶרֶץ מִצְרָיִם--בַּיּוֹם הַזֶּה, בָּאוּ מִדְבַּר סִינָי. וַיִּסְעוּ מֵרְפִידִים, וַיָּבֹאוּ מִדְבַּר סִינַי, וַיַּחֲנוּ, בַּמִּדְבָּר; וַיִּחַן שָׁם יִשְׂרָאֵל, נֶגֶד הָהָר.  וּמֹשֶׁה עָלָה, אֶל הָאֱלֹהִים; וַיִּקְרָא אֵלָיו יְהוָה, מִן  ־הָהָר לֵאמֹר, כֹּה תֹאמַר לְבֵית יַעֲקֹב, וְתַגֵּיד לִבְנֵי יִשְׂרָאֵל. אַתֶּם רְאִיתֶם, אֲשֶׁר עָשִׂיתִי לְמִצְרָיִם; וָאֶשָּׂא אֶתְכֶם עַל כַּנְפֵי נְשָׁרִים, וָאָבִא אֶתְכֶם אֵלָי.  וְעַתָּה, אִם שָׁמוֹעַ תִּשְׁמְעוּ בְּקֹלִי, וּשְׁמַרְתֶּם, אֶת בְּרִיתִי--וִהְיִיתֶם לִי סְגֻלָּה מִכָּל הָעַמִּים, כִּי־לִי כָּל הָאָרֶץ.  וְאַתֶּם תִּהְיוּ לִי מַמְלֶכֶת כֹּהֲנִים, וְגוֹי קָדוֹשׁ:  אֵלֶּה, הַדְּבָרִים, אֲשֶׁר תְּדַבֵּר, אֶל־בְּנֵי יִשְׂרָאֵל.  וַיָּבֹא מֹשֶׁה, וַיִּקְרָא לְזִקְנֵי הָעָם; וַיָּשֶׂם לִפְנֵיהֶם, אֵת כָּל הַדְּבָרִים הָאֵלֶּה, אֲשֶׁר צִוָּהוּ, יְהוָה.  וַיַּעֲנוּ כָל־הָעָם יַחְדָּו וַיֹּאמְרוּ, כֹּל אֲשֶׁר דִּבֶּר יְהוָה נַעֲשֶׂה; וַיָּשֶׁב מֹשֶׁה אֶת־ דִּבְרֵי הָעָם, אֶל ־יְהוָה".[שמות י"ט, א'- ט']<br />השאלות הן:<br />א] במה חשיבותה של התורה  לעם ישראל וגם לעולם ?<br />ב] כיצד התכוננו עם ישראל לקראת המעמד - ההיסטורי של קבלת התורה?<br />תשובות.<br />חשיבותה של התורה לעם ישראל ולעולם .<br />שואל רש"י: מדוע חשוב לתורה לציין מהיכן באו עם ישראל, הרי כבר התורה ציינה שעם ישראל היו קודם ברפידים?<br />כפי שנאמר:"וַיִּסְעוּ, מֵרְפִידִם; וַיַּחֲנוּ, בְּמִדְבַּר סִינָי".[במדבר  ל"ג, ט"ו]<br />אלא, התורה רוצה להקיש - את נסיעתם מרפידים לבואם אל מדבר סיני , מה  בבואם אל מדבר סיני היו במצב של תשובה גם נסיעתם מרפידים הייתה כבר היותם במצב של תשובה - כלומר הם הסירו את המחיצות בינם לבין המקום ובינם לבין עצמם - במילים אחרות הם היו מאוחדים - ללא מחלוקות!<br />מעמד הר סיני היה מלווה בקולות , ברקים ובדממה.<br />אמרו חז"ל: כל הבריה הייתה נתונה בדממה מוחלטת- עוף לא  צייץ, שור לא געה, הים לא העלה גליו וכל היקום כולו עמד דומם ושמעו את קולו של ה': "אנוכי ה' אלוקיך",<br />על פי המדרש: מעמד הר סיני הוכן כבר מזמן בריאת העולם והקב"ה התנה את  כל הבריאה- כי כל קיומה  תלוי בתנאי אחד: והוא: שעם ישראל יקבלו את התורה ובזכותה העולם קיים כמו שנאמר:<br />"כֹּה אָמַר יְהֹוָה אִם לֹא בְרִיתִי יוֹמָם וָלָיְלָה, חֻקּוֹת שָׁמַיִם וָאָרֶץ לֹא שָׂמְתִּי" [ירמיהו ל"ג, כ"ה] ועוד נאמר: <br />"וַיַּרְא אֱלֹהִים אֶת כָּל־אֲשֶׁר עָשָׂה, וְהִנֵּה טוֹב מְאֹד; וַיְהִי עֶרֶב וַיְהִי ־בֹקֶר, יוֹם הַשִּׁישִּׁי".[בראשית א', ל"א] נאמר: "יוֹם הַשִּׁישִּׁי" ולא כתוב: "יום שישי"<br />הטעם לכך הוא: כדי להדגיש: כי בזכות ה'  - המייצג  חמישה חומשי תורה וכן בזכות יום השישי שהוא: ו' בסיון - שבו קיבלנו את התורה. מכאן: שכל הבריאה נבראה במשך שישה ימים - בזכות התורה .      .<br />"אור החיים" הקדוש [שמות,  י"ד, כ"ז] מבאר: כי הקב"ה עשה תנאי בבריאת העולם, שכל הבריאה והטבע יהיו קשורים ומשועבדים לתורה ועמלה וכל מי  שיתחבר אל התורה הקדושה - ויהגה בה יומם ולילה - התוצאה תהיה: שיקבל את הכוח לעשות עם הטבע כרצונו.<br />מהטעם הזה - סירב הים להיקרע - כי עדיין בני ישראל לא קיבלו את התורה.  מהעילה הזו - לא היה עדיין למשה  את הכוח הדרוש - על מנת לקרוע את הים. אך הקב"ה אמר: שאומנם עדיין בני ישראל  לא קיבלו את התורה, אך לעתיד לבוא  הם יקבלו  את התורה - ולכן כבר כעת הם זוכים לכוח למשול על הטבע, מטעם זה - הניח ה' את ימינו על יד ימינו של משה, היות וימינו  רומז על תורה  -  ככתוב: "מִימִינוֹ, אשדת (אֵשׁ דָּת) לָמוֹ".[דברים ל"ג, כ']<br />יש כאן נקודה לחשיבה: מדוע כדור הארץ אינו מרובע ,או מלבן - אלא נוצר בצורה  עגולה? התשובה לכך:<br />כדי לאפשר שכאשר בצד אחד של העולם יש יום - בצד השני יש לילה   וזאת  כדי שקול התורה לא יפסק ויוכלו ללמוד תורה בכל עת.<br />אם חלילה במשך כמה שניות  - יפסק קול התורה, באותו רגע העולם עשוי לשוב להיות תוהו ובוהו!<br />רבי חיים מוולוז'ין בספרו כותב : "אם העולם היה מקצה האחד  ועד הקצה השני  פנוי, חלילה  אפילו -- לזמן קצר ביותר מלימוד תורה -  כל העולם  היה חדל להתקיים!<br />על פי המדרש: התבונן הקב"ה - בתורה וכך ברא את העולם, מכאן שאופן קיום העולם- יש להתבונן בתורה  ולפיה נוכל ללמוד כיצד לחיות ולהתקיים בעולמנו - לפי שהיא מדריכה את בני האדם- מכוונת ומיישרת את דרכיו ומלמדת מידות ומעשים וככל שנרבה  להתבונן בתורה הקדושה ונלמד ונהגה בה - כן יהיו התוצאות הטובות-לחיות נכון, היינו-  אורחות חיים ישרים ומתוקנים.<br />התורה כוללת חכמה ומדע- כוללת הכול כדברי חז"ל: "הֲפֹךְ בָּהּ וַהֲפֹךְ בַּהּ,דְּכֹולָּא בַּהּ";[מסכת אבות  ה, כ"ב]<br />ההכנות למעמד מתן תורה.<br />כדי לחזות במעמד הר סיני - נדרשו  עם ישראל להתכונן כדברי ה' אל משה:<br />"וַיֹּאמֶר יְהוָה אֶל־ מֹשֶׁה לֵךְ אֶל ־הָעָם, וְקִדַּשְׁתָּם הַיּוֹם וּמָחָר; וְכִבְּסוּ, שִׂמְלֹתָם.  וְהָיוּ נְכֹונִים, לַיּוֹם הַשְּׁלִישִׁי:  כִּי בַּיּוֹם הַשְּׁלִישִׁי, יֵרֵד יְהוָה לְעֵינֵי כָל־הָעָם—עַל־ הַר סִינָי.  וְהִגְבַּלְתָּ אֶת־ הָעָם סָבִיב לֵאמֹר, הִשָּׁמְרוּ לָכֶם עֲלוֹת בָּהָר וּנְגֹעַ בְּקָצֵהוּ:  כָּל־ הַנֹּגֵעַ בָּהָר, מוֹת יוּמָת.  לֹא־ תִגַּע בּוֹ יָד,..." [שמות  י"ט, י'- י"ד]<br />מעניינים דבריו של החכם מן הגליל שאמר: לפני רב חסדא:" ברוך הרחמן, שנתן תורה משולשת [תורה, נביאים וכתובים] לעם שיש לו: כוהנים, לוויים, וישראלים על ידי שלישי [על ידי משה שהיה  שלישי להוריו ] ביום שלישי [לשלושת ימי ההגבלה] בחודש שלישי[ בסיון שהוא החודש השלישי לניסן המהווה את  הראשון לחודשי השנה- על פי התורה.<br />ה"נתיבות שלום" מסביר: כי היות ועם ישראל- נועדו להיות העם הנבחר- עם סגולה מכל העמים- ותפקידם להיות ממלכת כוהנים וגוי קדוש וזאת בדומה לתפקידו של הכהן להפיץ את  האלוקות ובכך להטות את לב היהודי לעבוד את ה' ולקרוא בשם ה'- כך ייעודם של ישראל תפקידם: להפיץ אלוקות בכל הבריאה ולהשפיע על כל המין האנושי- לקרוא בשם ה' ולהטות שכם לעובדו, וכך יהיו עם  קדוש.<br />עניין סגולה פירושו : שישראל הם אוצרו של הקב"ה ולכן חייב להיות קדוש וזו המדרגה העילאית להיקרא בשם "בנים לה' ".<br />הקדושה היא תנאי לעצם היהדות. וזהו התנאי של העם היהודי על ידי שיהיו גוי קדוש - הרי שייכים אל ה'.<br />לעניות דעתי - לאור המצב העכשווי בו נתון עם ישראל, עלינו לנקוט בכמה אמצעים מלבד ההכנות הצבאיות למלחמה כנגד האויב –עלינו לזכור את התכלית שלנו: עם  ישראל הוא – עם נבחר ה' - עם סגולה בעל מידות טובות.<br />עם שקיבל באחדות מלאה את התורה לרגלי הר סיני . כפי שנאמר: "וְכָל־הָעָם רֹאִים אֶת־ הַקּוֹלֹות  וְאֶת־ הַלַּפִּידִים, וְאֵת קוֹל הַשֹּׁפָר, וְאֶת־ הָהָר, עָשֵׁן; וַיַּרְא הָעָם וַיָּנֻועוּ, וַיַּעַמְדוּ מֵרָחֹק" [להלן כ' ,ט"ו].<br />לכן עלינו להתחזק בקיום עשרת הדיברות- בפועל  ובאחדות העם!<br />לסיכום לאור האמור לעיל: עם ישראל חייב לקיים לנצח נצחים את התורה הקדושה כהבטחתו לה': "וַיֹּאמְרוּ, כֹּל אֲשֶׁר דִּבֶּר יְהוָה נַעֲשֶׂה וְנִשְׁמָע".[שמות כ"ד, ז'] וזהו תנאי לחיות בארצנו הקדושה  בשלום. כדברי  דוד המלך: "וַיִּתֵּן לָהֶם, אַרְצוֹת גּוֹיִם;    וַעֲמַל לְאֻמִּים יִירָשׁוּ. בַּעֲבוּר, יִשְׁמְרוּ חֻקָּיו--    וְתוֹרֹתָיו  יִנְצֹרוּ; הַלְלוּ־יָהּ". [תהלים ק"ה, מ"ד- מ"ה]<br />זה גם התנאי לקיום העולם כנאמר: "שִׁמְעוֹן הַצַּדִּיק הָיָה מִשְּׁיָרֵי כְּנֶסֶת הַגְּדוֹלָה. הוּא הָיָה אוֹמֵר, עַל שְׁלֹשָׁה דְּבָרִים הָעוֹלָם עוֹמֵד: עַל הַתּוֹרָה, עַל הָעֲבוֹדָה, וְעַל גְּמִילוּת חֲסָדִים"  [מסכת אבות. א', ב']<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

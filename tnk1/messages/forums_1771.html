<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1771.html' />
 <title>פרשת ראה-הראיה והשמיעה של האדם- מה יועילו?/ אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1771.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת ראה-הראיה והשמיעה של האדם- מה יועילו?/ אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת ראה - הראיה והשמיעה של האדם - מה יועילו?<br /> מאמר מאת: אהובה קליין .<br /><a href='https://ahuvaklein.blogspot.com/'>https://ahuvaklein.blogspot.com/</a></p><p>נמצאים אנו בסוף חודש אב וקרבים כבר לחודש אלול- הידוע כחודש  הרחמים והסליחות. בימים אלה ממש עלינו להתכונן לקראת הימים הנוראים אשר לפי מה שייכתב בשמים :  האם אנו זוכים לחיים - או למוות חלילה.<br />הכוונה : עלינו לשים לב לחיים הרוחניים שלנו - כי בלעדיהם - אין החיים , אלא חיי בהמה וחיה - ולאדם הם לא נחשבים  - זה הזמן להתעורר מהתרדמה היום יומית - יש לנצל כל רגע לעבודת ה'- כי לפי ימים  אלה - ייקבע כיצד יראו הימים הנוראים ועל פי זה - יקבע כיצד תראה כל השנה ! לא רק כיצד יראו הימים הבאים , אלא כיצד יראו כל החיים.<br />היות והחיים הם שרשרת אחת רצופה שאסור להפסיק במהלכה ,אלא להמשיך להתחזק בדרך התורה – לחנך את הילדים החל מהגיל הרך לקיים את המצוות בן אדם למקום ובין האדם לחברו.<br />הפרשה פותחת  בפסוקים:<br />"רְאֵה, אָנֹכִי נֹתֵן לִפְנֵיכֶם--הַיּוֹם:  בְּרָכָה, וּקְלָלָה.  אֶת הַבְּרָכָה--אֲשֶׁר תִּשְׁמְעוּ, אֶל מִצְות יְהוָה אֱלֹהֵיכֶם, אֲשֶׁר אָנֹכִי מְצַוֶּה אֶתְכֶם, הַיּוֹם וְהַקְּלָלָה, אִם לֹא תִשְׁמְעוּ אֶל מִצְות יְהוָה אֱלֹהֵיכֶם, וְסַרְתֶּם מִן הַדֶּרֶךְ, אֲשֶׁר אָנֹכִי מְצַוֶּה אֶתְכֶם הַיּוֹם:  לָלֶכֶת, אַחֲרֵי אֱלֹהִים אֲחֵרִים--אֲשֶׁר לֹא יְדַעְתֶּם.  וְהָיָה, כִּי יְבִיאֲךָ יְהוָה אֱלֹהֶיךָ, אֶל ־הָאָרֶץ, אֲשֶׁר אַתָּה בָא־שָׁמָּה לְרִשְׁתָּהּ--וְנָתַתָּה אֶת הַבְּרָכָה עַל הַר גְּרִזִים, וְאֶת הַקְּלָלָה עַל הַר עֵיבָל.  הֲלֹא הֵמָּה בְּעֵבֶר הַיַּרְדֵּן, אַחֲרֵי דֶּרֶךְ מְבוֹא הַשֶּׁמֶשׁ, בְּאֶרֶץ הַכְּנַעֲנִי, הַיֹּשֵׁב בָּעֲרָבָה--מוּל, הַגִּלְגָּל, אֵצֶל, אֵלוֹנֵי מֹרֶה.  כִּי אַתֶּם, עֹבְרִים אֶת־הַיַּרְדֵּן, לָבֹא לָרֶשֶׁת אֶת הָאָרֶץ, אֲשֶׁר יְהוָה אֱלֹהֵיכֶם נֹתֵן לָכֶם; וִירִשְׁתֶּם אֹתָהּ, וִישַׁבְתֶּם בָּהּ.  וּשְׁמַרְתֶּם לַעֲשׂוֹת, אֵת כָּל הַחֻקִּים וְאֶת הַמִּשְׁפָּטִים, אֲשֶׁר אָנֹכִי נֹתֵן לִפְנֵיכֶם, הַיּוֹם". [דברים, י"א, כ"ז- ל"ב]<br />בהפטרה אנו קוראים בספר ישעיהו: [נ"ד ,י"א עד פרק: נ"ה- פסוק: ו']<br />להלן קטע קצר מההפטרה: " הוֹי כָּל צָמֵא לְכוּ לַמַּיִם, וַאֲשֶׁר אֵין לוֹ כָּסֶף; לְכוּ שִׁבְרוּ, וֶאֱכֹלוּ, וּלְכוּ שִׁבְרוּ בְּלֹא כֶסֶף וּבְלֹא מְחִיר, יַיִן וְחָלָב.  לָמָּה תִשְׁקְלוּ כֶסֶף בְּלֹא־ לֶחֶם, וִיגִיעֲכֶם בְּלֹא לְשָׂבְעָה; שִׁמְעוּ שָׁמוֹעַ אֵלַי וְאִכְלו ־ טוֹב, וְתִתְעַנַּג בַּדֶּשֶׁן נַפְשְׁכֶם.  הַטּוּ אָזְנְכֶם וּלְכוּ אֵלַי, שִׁמְעוּ וּתְחִי נַפְשְׁכֶם; וְאֶכְרְתָה לָכֶם בְּרִית עוֹלָם, חַסְדֵי דָוִד הַנֶּאֱמָנִים. הֵן עֵד לְאוּמִּים, נְתַתִּיו; נָגִיד וּמְצַוֵּה, לְאֻמִּים.  הֵן גּוֹי לֹא תֵדַע תִּקְרָא, וְגוֹי לֹא<br />יְדָעוּךָ אֵלֶיךָ יָרוּצוּ-לְמַעַן יְהוָה אֱלֹהֶיךָ, וְלִקְדוֹשׁ יִשְׂרָאֵל כִּי פֵאֲרָךְ".[ישעיהו. פרק: נ"ה, א'- ו'] <br />השאלות הן:<br />א] מה ההבדל בין ראיית האדם לבין ראיית הקב"ה?<br />ב] כיצד דברי ישעיהו הנביא קשורים לתוכן פרשתנו?<br />תשובות.<br />ההבדל בין ראיית האדם לבין ראיית אלוקים<br />מעניין , לשים לב כי הפרשה פותחת במילה "ראה" – הפונה אל היחיד  והמשך המשפט פונה  בלשון רבים?<br />על כך כמה מהפירושים:<br />א] הגאון ר' אליהו מווילנא אומר: כאן משה רבנו מעוניין ללמד ולחנך את עם ישראל שאם יקום אדם ויאמר: הואיל וכולם הולכים בדרך מסוימת, גם אני אצטרף לדרכיהם ואין אני צריך לבדוק האם הדרך טובה ,או לא. על כך באה התורה ומזהירה את היחיד: "ראה"! עליך לבדוק את הדרך שאחרים הולכים בה- האם היא ראויה לך? האם היא טובה? האם היא ברוח התורה הקדושה?<br />ב] האבן עזרא טוען: תיקון כלל ישראל תלוי בתיקון הפרט, התורה דורשת מכל בן אדם שאם הוא מעוניין-<br />לחיות  בחברה טובה, תחילה יראה ויבדוק היכן עליו לשפר את מעשיו.<br />מסתבר שהראייה – היא חכמה וחכמה היא ראיה- ראית אמת וחכמת אמת- דבר שבא  מהקב"ה.<br />כפי שנאמר: "אַתָּה הָרְאֵתָ לָדַעַת, כִּי יְהוָה הוּא הָאֱלֹוהִים:  אֵין עוֹד, מִלְּבַדּוֹ"[דברים ד', ל"ה]<br />חייבים אנו לדעת, כי כל מה שאנחנו רואים- הוא מוגבל- היות וכל אדם רואה על פי רמתו- השכלתו וידיעותיו .<br />אין האדם רשאי לשפוט את אלוקים אשר ברא אותו, כמו שנאמר:<br />"תָּמִים תִּהְיֶה, עִם יְהוָה אֱלֹהֶיךָ". [דברים י"ח, י"ג]<br />לכן האדם צריך להאמין: כי  יש תכנית אלוקים ובעוד שאלוקים יודע  מה התכלית בסוף הדרך -הרי האדם אינו יודע כלל.<br />לדוגמא: המלחמה בה אנחנו נתונים כעת, נכון להיום: איננו יודעים כיצד תסתיים? אנחנו מייחלים  ומתפללים לטוב ולימים של שלום ושלווה..<br />אך הדבר תלוי בהתנהגות כל עם ישראל – אם נלך בדרך טובה נזכה כולנו לניצחון ושמחה ברכה וישועה- אך אם נלך בדרך הנוגדת לרצון ה' – היא תוביל  חלילה- לקללה- שאף יהודי  אינו חפץ בה ולכן בחכמה ננהג אם נשוב כולנו להתחבר לספר הספרים - במיוחד לאור המצב  המשקף את המתרחש בימים אלה ממש:   חלק קטן מהעם שאינו לומד את פרשיות השבוע  הוא - אינו יודע  כלל את חשיבות התורה -  ואת השליחות  של עם ישראל- בעולם, כי  העם שלנו חייב להיות אור לגויים ולא ההפך מזה.<br />לעומת ראיית האדם " אִם יֹצֵר עַיִן הֲלֹא יַבִּיט" [תהלים, צ"ד, ט']<br />אומר הנביא ירמיהו:<br />"אִם יִסָּתֵר אִישׁ בַּמִּסְתָּרִים וַאֲנִי לֹא אֶרְאֶנּוּ נְאֻם יְהוָה הֲלוֹא אֶת הַשָּׁמַיִם וְאֶת הָאָרֶץ אֲנִי מָלֵא נְאֻם יְהוָה" [ ירמיהו כ"ג, כ"ד]<br />אומר דוד המלך: "גָּלְמִי, רָאוּ עֵינֶיךָ,    וְעַל סִפְרְךָ, כֻּלָּם יִכָּתֵבוּ :יָמִים יֻצָּרוּ;  ולא וְלוֹ אֶחָד בָּהֶם". [תהלים קל"ט,ט"ז]<br />הסבר: דוד המלך מתאר את ראייתו של ה' את האדם עוד טרם האדם נולד לאוויר העולם כי הכול ידוע לה' מראש!<br />הגאון מווילנא מתייחס למילה: "נותן" –הכתובה בלשון הווה ולא בלשון עבר- בפסוק: "רְאֵה, אָנֹכִי נֹתֵן לִפְנֵיכֶם--הַיּוֹם:  בְּרָכָה, וּקְלָלָה".  <br />תשובתו: לבל יחשוב האדם ויטעה - כי זכות הבחירה ניתנה לו רק בראשית הדרך, שאם בחר בדרך רעה אין לו תקנה. לכן נאמר:<br />"אָנֹכִי נֹתֵן" בלשון הווה. לפי שכל יום - יש לו אפשרות לנטוש  את דרכו הרעה ולבחור דרך טובה. עד יום האחרון לחייו. וזאת כנגד המחשבה שמא ידאג שכל החטאים שחטא בעבר הם לא ייעלמו לנצח , לכן כתוב: "היום" היות ובעל התשובה הוא כתינוק שנולד- הרי זה: "היום" שהוא חוזר בתשובה- מתחיל את חייו  מחדש והחטאים שחטא בעבר נהפכו לשגגות או –במקרה הטוב יותר -אפילו לזכויות.!<br />הקשר של  דברי הנביא ישעיהו לפרשה.<br />הנביא קורא לעם ישראל:<br />"הַטּוּ אָזְנְכֶם וּלְכוּ אֵלַי, שִׁמְעוּ וּתְחִי נַפְשְׁכֶם; וְאֶכְרְתָה לָכֶם בְּרִית עוֹלָם, חַסְדֵי דָוִד הַנֶּאֱמָנִים".  <br />הביטוי "שמעו ותחי נפשכם" הוא ביטוי  שמשמעותו היא "הקשיבו ותחיו". הוא קורא לאנשים לשמוע את דבר ה' ,או את דברי החכמה, מתוך הבנה שכך תזכו לחיי נצח או לחיי רוח.<br />המלבי"ם מסביר :"הטו אזנכם", ישעיהו הנביא פונה אל עם ישראל ואומר להם: לשמוע את דבריו  ומתוך השמיעה יגיעו להבנה ויקבלו   את דבריו - תחי נפשכם העטופה ברעב ובצמא לשמוע דברי אלהים חיים, "ואכרתה" – הכוונה: כי  הנביא יגיד להם נבואות מן הכריתות ברית שיכרות ה' איתם לעולם לשמור להם חסדי דוד הנאמנים,  כמו שנאמר: "עד עולם אכין זרעך וכו':<br />מצודת דוד מסביר באופן דומה: הנביא פונה אל עם ישראל ואומר להם :"הטו אזנכם" - לשמוע אמרי "ולכו אלי" - לכו ממקומכם לבא אלי ללמוד תורתי.<br />"הוי כל צמא" - הוי זה  לשון קריאה וזימון וקיבוץ הוא ויש הרבה במקרא (זכריה ב) הוי הוי ונוסו מארץ צפון.<br />הנביא אומר: "הוֹי כָּל ־צָמֵא לְכוּ לַמַּיִם"<br />רש"י מסביר: "הוי כל צמא" - הוי זה  לשון  קריאה וזימון וקיבוץ הוא "לכו למים" – הכוונה לתורה!<br />המלבי"ם מסביר: "הוי כל צמא ",כי  הנביאים  מדמים את התורה והמצוות ללחם ומזון, כי הם מזון הנפש - כמו שהלחם והמים הם מזון לגוף  - כי לא על הלחם לבדו יחיה האדם. נפשי בלעדם, כמו האמונה במציאות ה' בהשגחה ומעשים שמחייב גם הדת הנימוסי.<br />לעניות דעתי קיים קשר הדוק בין הראייה לשמיעה- לדוגמא: על ידי שאדם שומע רעמים בחורף - הוא מבין שיש אלוקים בשמים המנצח על מעשה הבריאה. על כך למדנו גם במעמד סיני שנאמר :<br />"וְכָל־הָעָם רֹאִים אֶת ־ הַקּוֹלֹת וְאֶת הַלַּפִּידִם, וְאֵת קוֹל הַשֹּׁפָר, וְאֶת הָהָר, עָשֵׁן; וַיַּרְא הָעָם וַיָּנֻעוּ, וַיַּעַמְדוּ מֵרָחֹק.  וַיֹּאמְרוּ, אֶל ־ מֹשֶׁה, דַּבֵּר אַתָּה עִמָּנוּ, וְנִשְׁמָעָה; וְאַל ־ יְדַבֵּר עִמָּנוּ אֱלֹהִים, פֶּן ־ נָמוּת" [שמות  כ, י"ד- ט"ז]<br />לסיכום : לאור האמור לעיל: יהי רצון שנשלב את חוש הראיה והשמיעה  יחדיו , נשכיל  לבחור בנתיב הברכה  ונקשיב לדברי הנביא ישעיהו:" הַטּוּ אָזְנְכֶם וּלְכוּ אֵלַי, שִׁמְעוּ וּתְחִי נַפְשְׁכֶם"<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

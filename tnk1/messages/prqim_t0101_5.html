<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>זאת הברכה ובראשית</title>
 <meta name='author' content='motinue' />
 <meta name='receiver' content='motele777 @ gmail.com' />
 <meta name='jmQovc' content='tnk1/messages/prqim_t0101_5.html' />
 <meta name='tvnit' content='' />
</head>
<body lang='he' class='mamr'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t0101.htm'>בראשית א</a>&gt;</div>
</div>
<!--NiwutElyon1-->
<h1 id='h1'>זאת הברכה ובראשית</h1>
<div id='idfields'>
<p>מאת: motinue
<p>אל: motele777 @ gmail.com
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 03:25:49&nbsp;&nbsp;20.10.2008, כתוספת/תגובה ל: <a href='../prqim/t0101.htm'>בראשית א</a>
<div id='tokn'>
"בְּרֵאשִׁית" – "זֹאת הַבְּרָכָה", תשס"ט / מוטי לקסמן<br />מה מאוד מרגש ונפלא להתחיל, לברוא או ליצור, משהו חדש, מציאות חדשה.<br />והאם יש שבוע מתאים לכך יותר משבוע פרשת "בְּרֵאשִׁית"?<br />האמנם זה שבוע "בְּרֵאשִׁית"?<br />לכאורה שאלה מיתממת, הלא בשבת הקרובה תיקרא בבתי הכנסת פרשת "בְּרֵאשִׁית".<br />נכון, אבל מתי נקראת הפרשה הקודמת, "וְזֹאת הַבְּרָכָה", הרי בשבת הקודמת [1] היא לא נקראה?!<br />ובכן, השבוע הוא שבוע מיוחד מכל שבועות השנה, שתי פרשות, לא עוקבות, נוהגות בו. לא, לא בשבת אלא ביום שלישי, הוא יום מועד שמיני עצרת, היום השמיני החותם את חג הסוכות [1].<br />ביום זה, הקרוי שמחת-תורה, שמחים על סיום הקריאה השנתית בתורה, רוקדים עם ספרי התורה, בהקפות. לאחריהן, כל המתפללים נקראים לעלות לתורה לקריאת חלק מפרשת "וְזֹאת הַבְּרָכָה" [2].<br />שמחה זו תופעה רצויה וחיובית. <br />אבל, האם משמעות השמחה היא סיכום, מעין מסיבת סיום?<br />לא.<br />לאחר שכל הקהל נטל חלק בקריאה בתורה, עולים שנים שכובדו בכך, זה אחרי זה. הם בבחינת חתנים: חֲתַן-תּוֹרָה וחֲתַן-בְּרֵאשִׁית [4].<br />כלומר סיום הקריאה השנתית בתורה נפגש עם תחילת הקריאה החדשה.<br />השמחה אינה על הסיום, גם לא על התחילה אלא על הצירוף. הצירוף חשוב ומשמעותי ביותר.<br />שתי הפרשות נפגשות, לכל אחת מקום, ולשתיהן יחד גם כן. <br />הבה נשים-לב, פרשת "וְזֹאת הַבְּרָכָה" מסתיימת באות ל: "כָּל יִשְׂרָאֵל" (דברים לד, יב).<br />פרשת "בְּרֵאשִׁית" נפתחת באות ב: "בְּרֵאשִׁית בָּרָא" (בראשית א, א).<br />צירוף התחיליות של הסיום והפתיחה "מוליד" את המילה לב.<br />לב הוא במרכז ה"מפגש" של שתי פרשיות אלה.<br />הסיום ללא תחילה נמצא חסר, התחילה ללא קשר לסיום השלב הקודם נמצאת ריקה.<br />רק שילוב כן ואמיתי שלשניהם יוצר לב, יוצר משמעות.<br />יש הקושרים את הלב לעם ישראל בבחינת "ישראל הם לב העולם ולב האנושות"; ומסתמכים על ניסוחו של יהודה הלוי ביצירתו הכוזרי: "ישראל באומות הם בבחינת הלב באיברים" וגם על מדרש ויקרא רבה [5].<br />לטענתנו יש בכך לא קישור אלא צמצום. ראשית, המעיין בדברי יהודה הלוי מוצא שהוא עוסק רק בדימוי ומה שחשוב יותר הוא מתאר כפילות שיש בה נכס גם נטל [6].<br />שנית, לעומת ניסוחים המציינים את ישראל או את התורה כלב העולם אנו מוצאים דווקא בזוהר ניסוח המקדים את נפש האדם לתורה [7].<br />אנו מבינים הלב כמכוון ללב אדם באשר הוא אדם [8].<br />ומהי המשמעות לכל אדם?<br />סיום שאין אחריו תחילה חדשה נמוג בעולם כלא היה.<br />תחילה חדשה שאינה מעלה את הסיומים שקדמו לה, היא חסרת בסיס ורקע ולעיתים גם עמוד שדרה.<br />מספרים שהמדען אייזיק ניוטון, ענק מדעי בפני עצמו, טען: "אם ראיתי למרחק, זה משום שעמדתי על כתפי ענקים". הענקים כונו וודאי המדענים שקדמו לו.<br />כך בצירוף סיום לבראשית אנו מוצאים גם צניעות גם תקווה.<br />צניעות, כי לכל ראשית [9] יש איזה רקע, בסיס, תקדים. והמכיר בכך אינו מפחית מערך היצירה אלא רק מראה שגם הראשית החדשה היא חוליה בשלשלת התרבות, האנושות והעולם.<br />תקווה, כי רק ידיעה שיש המשכיות לכל תופעה ולכל אדם, מפחיתה את התסכול, אפילו הייאוש של סיום מוחלט.<br />אם-כן, מצווה עלינו לשמוח, לשמוח בלב שלם בשמחת התורה על סיום והתחלה.<br />אכן זו שמחה אמיתית.<br />כמו שנעמי שמר שרה לנו:<br />ולפעמים / החגיגה נגמרת / כיבוי אורות / החצוצרה אומרת / שלום לכינורות<br />אשמורת תיכונה נושקת לשלישית - / לקום מחר בבוקר ולהתחיל מבראשית.<br />לקום מחר בבוקר עם שיר חדש בלב / לשיר אותו בכח, לשיר אותו בכאב<br />לשמוע חלילים ברוח החופשית / ולהתחיל מבראשית.<br />לכן קראנו לדברים אלה <br />"בְּרֵאשִׁית" – "זֹאת הַבְּרָכָה"!!!<br />ומי ייתן ונדע תמיד לחזור ולהתחיל מבראשית באמונה ובשמחה רבה.<p>הארות ומראה מקום<br />[1] שבת חול המועד, סוכות בה קוראים בתורה: שמות לג, יב – לד, כו.<br />[1] משך חג הסוכות הוא שבעה ימים: "וְחַגֹּתֶם חַג לַה' שִׁבְעַת יָמִים" (במדבר כט, יב).<br />היום השמיני הוא יום נוסף: "בַּיּוֹם הַשְּׁמִינִי עֲצֶרֶת תִּהְיֶה לָכֶם כָּל מְלֶאכֶת עֲבֹדָה לֹא תַעֲשׂוּ" (במדבר כט, לה).<br />[2] "יוֹם אַחֲרוֹן שֶל הֶחָג, שֶׁהוּא גַם כֵּן שְׁמִינִי עֲצֶרֶת, נִקְרָא שִׂמְחַת-תּוֹרָה, לְפִי שֶׁמְּסַיְמִין בּוֹ אֶת הַתּוֹרָה וּשְׂמֵחִים בָּה" (קיצור שולחן ערוך סימן קלח, סעיף ז).<br />"אַחַר הַהַקָפוֹת, [...] מַרְבִּים בִּקְרוּאִים בְּסֵפֶר-תּוֹרָה אֶחָד בְּפָרָשַׁת וְזֹאת הַבְּרָכָה כַּמָּה פְעָמִים עַד מְעֹנָה, וּבַסּוֹף קוֹרְאִין כָּל הַנְּעָרִים" (שם, סעיף ט).<br />[4] "אַחַר כָּךְ קוֹרְאִין לַחֲתַן-תּוֹרָה, וְקוֹרֵא מִן מְעֹנָה עַד גְּמִירָא. וּבְסֵפֶר הַתּוֹרָה הַשֵׁנִי קוֹרֵא חֲתַן-בְּרֵאשִׁית" (שם, שם).<br />חֲתַן-תּוֹרָה משלים את קריאת התורה (דברים לג, כז–לד, יב).<br />חֲתַן-בְּרֵאשִׁית קורא את פתיחת התורה (בראשית א, א–ב, ב, ג).<br />[5] "שמים וארץ לא נבראו אלא בזכות ישראל דכתיב בראשית ברא אלהים ואין ראשית אלא ישראל שנאמר (ירמיה ב) קדש ישראל לה' ראשית תבואתה" (ויקרא רבה, פרשה לו). <br />[6] "אמר החבר: ישראל באומות כלב באברים, הוא רב חלאים מכלם ורב בריאות מכלם" (יהודה הלוי, ספר הכוזרי מאמר ב, לו).<br />[7] "ואין ראשית אלא תורה ואין ראשית אלא נשמה ואורייתא טפילה לנשמה בגין דשבת שקיל כנגד כל התורה כולה ומחללין ליה בגין נשמתא דבר נש דלא תיפוק [=תצא] מיניה קדם זמניה" (זוהר חדש – תיקונים כרך ב, דף צח, עמ' ב).<br />ואלה שתי פרשיות מיוחדות ביותר: פרשת "וְזֹאת הַבְּרָכָה" חותמת את הקריאה השנתית בתורה ופרשת "בְּרֵאשִׁית" פותחת מחזור חדש בקריאה בתורה.<br />[8] "וַיִּבְרָא אֱלֹהִים אֶת הָאָדָם בְּצַלְמוֹ בְּצֶלֶם אֱלֹהִים בָּרָא אֹתוֹ זָכָר וּנְקֵבָה בָּרָא אֹתָם" (בראשית א, כז).<br />[9] פרט לבראשית העולם על-פי אלוהים. אבל לגבי "קדמות" או "חידוש העולם" יש דעות שונות.<p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>רות - אמה של מלכות</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/dmut_dmut_1309_5.html'/>
<meta name='author' content="ברוריה בן-דוד (וייס)" />
<meta name='receiver' content="" />
<meta name='jmQovc' content="tnk1/messages/dmut_dmut_1309_5.html" />
<meta name='tvnit' content="" />
<link rel='canonical' href='http://tora.us.fm/tnk1/messages/dmut_dmut_1309_5.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_dmut_dmut_1309_5' class='mnyeym2 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/sofrim/index.html'>סופרים בני דורנו</a>&gt;<a href='../../tnk1/sofrim/brurya/index.html'>ברוריה בן-דוד (וייס)</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tryg/index.html'>האתר למקוריות במצוות</a>&gt;<a href='../../tryg/sug/erua_zmn.html'>מועדים</a>&gt;<a href='../../tryg/sug/erua_zmn_jbwewt.html'>חג שבועות</a>&gt;<a href='../../tnk1/prqim/t29.htm'>רות</a>&gt;</div>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/dmut/index.html'>׳“׳׳•׳™׳•׳× ׳×׳ ׳›׳™׳•׳×</a>&gt;<a href='../../tnk1/dmut/dmut/1309.html'>רות המואביה</a>&gt;</div>

</div>
<!--NiwutElyon1-->
<h1 id='h1'>רות - אמה של מלכות</h1>
<div id='idfields'>
<p>קוד: רות - אמה של מלכות בתנ"ך</p>
<p>סוג: מניעים2</p>
<p>מאת: ברוריה בן-דוד (וייס)</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p> במגילת רות מודגשות המידות הטובות והנאצלות של רות המואביה, שבזכותן זכתה להיות אם לשושלת המלוכה בישראל. סיפור חייה מפאר את מגילת היוחסין של דוד. עשרה דורות מפרץ ועד דוד. בועז הוא הדור השביעי.
</p>   
<p>חז"ל הוסיפו קצת פרטים ביוגרפיים לדמותה של רות:</p>    <ul>
<li> 
לפי חז"ל היא הייתה בתו או נכדתו של עגלון מלך מואב, שהיה נכדו של בלק. ישנה מחלוקת בתלמוד ובמדרשים בעניין זה 
<small>(ראו למשל בבלי 
<a href="http://he.wikisource.org/wiki/%D7%A1%D7%A0%D7%94%D7%93%D7%A8%D7%99%D7%9F_%D7%A7%D7%94_%D7%91">סנהדרין קה ב</a>, 
<a href="http://he.wikisource.org/wiki/%D7%94%D7%95%D7%A8%D7%99%D7%95%D7%AA_%D7%99_%D7%91">הוריות י ב</a>)</small>.</li>    
<li>כשאירע בה המעשה הייתה בת ארבעים, מכאן אנו למדים שגם אם אדם לא נתגדל בתורה בימי ילדותו, יכול לחזור לתורה ולפתוח פרק חדש. אפשר שמכאן קיבל ר' עקיבא חיזוק כשלמד תורה בהיותו בן ארבעים.</li>    
<li>אותו היום שבאה לארץ ישראל מתה אשתו של בועז 
<small>(<a href="http://xn--4dbba/">בבלי בבא בתרא צא א</a>)</small>.</li>    
<li>רות זכתה לראות נכדים לנכדיה, וחייתה בימי שלמה המלך, היא אמה של מלכות הנרמזת לפי חז"ל בפסוק, 
<a class="psuq" href="/tnk1/prqim/t09a02.htm#19">מלכים א
 ב19</a>: "<q class="psuq">וַיָּשֶׂם כִּסֵּא לְאֵם הַמֶּלֶךְ</q>" 
<small>(<a href="http://he.wikisource.org/wiki/%D7%91%D7%91%D7%90_%D7%91%D7%AA%D7%A8%D7%90_%D7%A6%D7%90_%D7%91">בבא בתרא צא ב</a>)</small>.</li>    
<li>את שמה פירשו על שם שיצא ממנה דוד, שריווהו לקב"ה בשירות ותשבחות 
<small>(<a href="http://he.wikisource.org/wiki/%D7%91%D7%91%D7%90_%D7%91%D7%AA%D7%A8%D7%90_%D7%99%D7%93_%D7%91">בבא בתרא יד ב</a>)</small>. דוד המלך חיבר את ספר תהילים, בו כתובות התפילות התהילות והתשבחות לקב"ה. 
</li></ul>    
<p>  רות עשתה מעשה גדול משל אברהם אבינו, שהרי אברהם נצטווה ע"י הקב"ה, 
<a class="psuq" href="/tnk1/prqim/t0112.htm#1">בראשית יב1</a>: "<q class="psuq">לְךָ
 לֶךְ מֵאַרְצְךָ וּמִמּוֹלַדְתְּךָ וּמִבֵּית אָבִיךָ אֶל הָאָרֶץ אֲשֶׁר אַרְאֶךָּ</q>",  ואילו רות באה מרצונה הטוב ולא שעתה להפצרות נעמי שביקשה ממנה לשוב אל עמה. 
</p>    
<p>היא זכתה להיות אם מלכות ישראל בגלל מסירות הנפש שלה להידבק בישראל, ובגלל שניחנה בכל שלושת המידות של ישראל: רחמנים, ביישנים וגומלי חסדים.</p>    
<p>המגילה מלמדת אותנו שכרן של גומלי חסדים, גם בועז עשה גמילות חסדים וזכה למלכות בית דוד. חז"ל הפליגו בשבחם של גומלי חסדים ואמרו "בא וראה כמה גדול כוחה של צדקה וכמה גדול כוחם של גומלי חסדים, שאין חוסים לא בצל של שחר, ולא בצל כנפי החיות ולא בצל כנפי כרובים, ולא בצל כנפי שרפים, אלא בצל מי שאמר והיה העולם, שנאמר, 
<a class="psuq" href="/tnk1/prqim/t2636.htm#8">תהלים לו8</a>: "<q class="psuq">מַה יָּקָר 
חַסְדְּךָ אֱלֹהִים, וּבְנֵי אָדָם בְּצֵל כְּנָפֶיךָ יֶחֱסָיוּן</q>". ועוד: מצוות גמילות חסדים היא אחד הדברים שאדם אוכל פירות בעולם הזה והקרן קיימת לו לעולם הבא.</p>    
<p>רמז לכך שרות תהיה אמה של מלכות מוצאים בפסוקים הבאים:</p>    <ul>
<li>
<a class="psuq" href="/tnk1/prqim/t2902.htm#12">רות ב12</a>: "<q class="psuq">וּתְהִי מַשְׂכֻּרְתֵּךְ 
<strong>שְׁלֵמָה</strong></q>" - שיצא ממנה שלמה.</li>    
<li>
<a class="psuq" href="/tnk1/prqim/t2901.htm#9">רות א9</a>: "<q class="psuq">יִתֵּן ה' 
<strong>לָכֶם</strong></q>" - "לכם" אותיות מלך.</li>    
<li>
<a class="psuq" href="/tnk1/prqim/t2901.htm#9">רות א9</a>: "<q class="psuq">יִתֵּן ה' לָכֶם וּמְצֶאןָ 
<strong>מְנוּחָה</strong> אִשָּׁה בֵּית אִישָׁהּ</q>" - שלמה בנה בית מקדש והיה איש מנוחה, כמו שנאמר ב
<a class="psuq" href="/tnk1/prqim/t25a22.htm#9">דברי הימים א כב9-10</a>: "<q class="psuq">הִנֵּה בֵן נוֹלָד לָךְ, הוּא יִהְיֶה אִישׁ 
<strong>מְנוּחָה</strong>, וַהֲנִחוֹתִי לוֹ מִכָּל אוֹיְבָיו 
מִסָּבִיב... הוּא יִבְנֶה בַיִת לִשְׁמִי...</q>", מכיוון שיהיה איש מנוחה יזכה לבנות את בית המקדש שנקרא בית מנוחה.
</li></ul>    
<p>פרשה מיוחדת היא עניין האיסור, 
<a class="psuq" href="/tnk1/prqim/t0523.htm#4">דברים כג4</a>: "<q class="psuq">לֹא יָבֹא עַמּוֹנִי וּמוֹאָבִי בִּקְהַל ה'...</q>". חז"ל אמרו כי בועז חידש את ההלכה "מואבי ולא מואבית". "<q class="mfrj">עמוני ומואבי אסורים ואיסורן איסור עולם, אבל הנשים מותרות</q>" 
<small>(<a href="http://he.wikisource.org/wiki/%D7%9E%D7%A9%D7%A0%D7%94_%D7%99%D7%91%D7%9E%D7%95%D7%AA_%D7%97_%D7%92">משנה
 יבמות ח ג</a>)</small>. מסבירה הגמרא, שנימוקה של תורה, 
<a class="psuq" href="/tnk1/prqim/t0523.htm#5">דברים כג5</a>: "<q class="psuq">עַל דְּבַר אֲשֶׁר לֹא 
קִדְּמוּ אֶתְכֶם בַּלֶּחֶם וּבַמַּיִם</q>", מכוון לגברים, "<q class="mfrj">שדרכו של איש לקדם ואין דרכה של אישה לקדם</q>" 
<small>(<a href="http://he.wikisource.org/wiki/%D7%99%D7%91%D7%9E%D7%95%D7%AA_%D7%A2%D7%96_%D7%90">יבמות עז א</a>)</small>. אף על פי כן, מסתבר שהלכה זו הייתה במשך הרבה דורות רפויה, ובימי דוד ערערו עליה. "<q class="mfrj">אמר דוד לפני הקב"ה עד אימתי הם מתרגזים עלי ואומרים לא פסול משפחה הוא, לא מרות המואביה הוא?</q>" 
<small>(<a href="http://he.wikisource.org/w/index.php?title=%D7%A8%D7%95%D7%AA_%D7%A8%D7%91%D7%94_%D7%97&amp;action=edit&amp;redlink=1">רות רבה ח א</a>)</small>. היה הכרח לאשר אותה ולפרסמה.</p>    
<p>עניין רות ובועז הוא חיזוק לתורה שבע"פ שהרי ההיתר של רות לבועז אע"פ שהייתה ממואב מיוסד על המסורת שבע"פ. עמוני לא עמונית מואבי לא מואבית והרי זו קבלת התורה שבע"פ.</p>    
<p>רות היא סמל הגרות בעם ישראל. חז"ל אמרו "בא וראה כמה חביבים הגרים לפני הקב"ה, שכיוון שנתנה רות דעתה להתגייר השווה אותה הכתוב לנעמי שנאמר "ותלכנה שתיהם" וכל מקום שנאמר שתיהם הכוונה לשווים".</p>    
<p>"גר שנתגייר לשמו של הקב"ה, אמר לו הקב"ה: הרי הוא שקול עלי כאחד מכם, שנאמר, 
<a class="psuq" href="/tnk1/prqim/t0415.htm#15">במדבר טו15-16</a>: "<q class="psuq">הַקָּהָל חֻקָּה אַחַת לָכֶם וְלַגֵּר הַגָּר, חֻקַּת עוֹלָם לְדֹרֹתֵיכֶם כָּכֶם כַּגֵּר יִהְיֶה לִפְנֵי ה'; תּוֹרָה אַחַת
 וּמִשְׁפָּט אֶחָד יִהְיֶה לָכֶם וְלַגֵּר הַגָּר אִתְּכֶם</q>". ולא עוד שהוא שקול כלוי שנאמר, 
<a class="psuq" href="/tnk1/prqim/t0514.htm#29">דברים יד29</a>: "<q class="psuq">וּבָא הַלֵּוִי כִּי אֵין 
לוֹ חֵלֶק וְנַחֲלָה עִמָּךְ, וְהַגֵּר...</q>". כך אמר הקב"ה: כמה יגעתי בישראל, הוצאתים ממצרים והארתי לפניהם, הורדתי להם את המן, הגזתי להם את השלו, העלתי להם את הבאר, הקפתים ענני כבוד עד שקבלו תורתי. וזה בא מעצמו, לפיכך שקול עלי כישראל וכלוי" 
<small>(ילקוט שמעוני)</small>.</p>    
<p>יחסה של רות לנעמי חמותה מעיד על טוב לבה. נעמי אומרת לכלותיה, 
<a class="psuq" href="/tnk1/prqim/t2901.htm#8">רות א8</a>: "<q class="psuq"><small>[יַעַשׂ]ה</small>ה' עִמָּכֶם 
חֶסֶד כַּאֲשֶׁר עֲשִׂיתֶם עִם הַמֵּתִים וְעִמָּדִי</q>". היחס הטוב בין הכלות לחמות היה הדדי. נעמי ברכה אותן בלב טוב ובנפש חפצה שימצאו מנוחה אשה בבית אישה השני.&#160;</p>    
<p>אע"פ שרות הייתה בת מלך הלכה ללקט בשדות כאחד העניים ולא נתנה לנעמי ללכת ללקט, כדי לא לגרום לה בושה, כיוון שהייתה לפנים עשירה ומיוחסת וידועה בעיר. רות בחרה ללכת לבדה ולפרנס את חמותה. 
<br / />רות כבדה את חמותה. היא לא הלכה ללקט עד ששאלה את פיה. "<q class="psuq">לכי בתי</q>" עונה לה נעמי. רות הייתה יקרה לה כבת.</p>    
<p>רות אמרה, 
<a class="psuq" href="/tnk1/prqim/t2902.htm#2">רות ב2</a>: "<q class="psuq">אֶלקטה בַשִּׁבֳּלִים</q>" ולא "אלקטה שבלים", לרמוז שהלכה ללקט רק ב' שבלים. ששתיים לקט ושלוש אינן לקט. ועוד אמרה לא אקח לא שכחה ולא פאה, כי בשכחה יש חשש שמא לא שכח, ופאה, מצויים שם הרבה עניים, אלא אקח שבלים המפוזרים פה ושם. 
</p>    
<p>הכתוב מספר לנו על חריצותה של רות, שלא התבטלה בשדה, אלא כל הזמן הייתה הולכת ובאה ומלקטת, רק אתמול שבה משדי מואב, קמה בזריזות בבוקר ולקטה עד הערב.
</p>    
<p> יש המפרשים שהפסוק 
<a class="psuq" href="/tnk1/prqim/t2902.htm#3">רות ב3</a>: "<q class="psuq">וַתֵּלֶךְ ותבא וַתְּלַקֵּט בַּשָּׂדֶה</q>" מעיד על חכמתה. כשבאה לשדה תחילה הלכה עד סוף השדה ולא לקטה כלום, שאם הייתה אוספת היה לה טורח מרובה לחזור עם הלקט, ולכן הלכה תחילה עד סוף השדה, ואז התחילה ללקט מסוף השדה לתחילת השדה.&#160;</p>    
<p>חז"ל אומרים שהלכה ובאה הלכה ובאה עד שראתה בני אדם המהוגנים ללכת עמהם.&#160;</p>    
<p>הכתוב אומר שהלכה אחרי הקוצרים, הקפידה לא ללכת לפני הקוצרים, שלא יסתכלו בה הנערים.</p>    
<p>אפילו הלקט שבו זכתה על פי דין לא רצתה לקבל אלא ברשות ובלשון בקשה, 
<a class="psuq" href="/tnk1/prqim/t2902.htm#7">רות ב7</a>: "<q class="psuq">וַתֹּאמֶר אֲלַקֳטָה נָּא</q>". גם הלקט לקחה תמורת עבודה, שאמרה "<q class="psuq">ואספתי בעמרים אחרי הקוצרים</q>". מנהג הקוצרים לקצור ולעשות עומרים עומרים ומניחים אותם במקומות שונים ואח"כ אוספים אותם. ורות אמרה שהיא מוכנה לסייע להם באסיפת העומרים האלה.</p>    
<p> כשבועז הזמינה לאכול עם הקוצרים, היא ישבה מצד הקוצרים ולא עמם מתוך ענווה וצניעות. אע"פ שבועז דיבר עמה טובות וגם נתן לה מלחמו ואכלה והותירה. לא התרשלה והלכה ללקט כבתחילה. לא המתינה עד שיקומו הקוצרים.&#160;</p>    
<p>למרות שהייתה צריכה להיות בשדה כל ימי הקציר כשלושה חדשים. לא ישנה שם עם הנערות. גם לאחר שמצאה נערות להתחבר עמן לא עזבה את חמותה. אפילו שחמותה הייתה זקנה ומרת נפש. הכתוב מדגיש שרות לא הראתה לחמותה את אשר לקטה, מכיוון שהייתה ענוותנית, ככתוב, 
<a class="psuq" href="/tnk1/prqim/t2902.htm#18">רות ב18</a>: "<q class="psuq">וַתֵּרֶא חֲמוֹתָהּ אֵת אֲשֶׁר לִקֵּטָה</q>".</p>    
<p>רות ובעז נישאו לשם מצוות הגאולה והקמת שם המת על נחלתו, שהוא חסד גדול שנחשב לחובה קשה, רבים השתמטו ממנו.</p>    
<p>הכתוב כינה את בועז, 
<a class="psuq" href="/tnk1/prqim/t2902.htm#1">רות ב1</a>: "<q class="psuq">גִּבּוֹר חַיִל</q>", ובועז מכנה את רות "<q class="psuq">אשת חיל</q>", 
<a class="psuq" href="/tnk1/prqim/t2903.htm#11">רות ג11</a>: "<q class="psuq">כִּי יוֹדֵעַ כָּל שַׁעַר עַמִּי כִּי אֵשֶׁת חַיִל אָתְּ</q>". בועז ירא אלוקים, נדיב ועושה חסד. רות אשת חסד ענוותנית וחרוצה. אלו קורות משפחת דוד שאבותיו היו עובדי אדמה, ישרים וגומלי חסדים.</p>    
<p>מסיפורה של רות אנו למדים ששוות נשים צדקניות לצדיקים שאע"פ שאין הנשים חייבות לעסוק בתורה הן יכולות להגיע למעלה נשגבה כמו רות שזכתה להיות אמה של מלכות.
</p>    
<br / />
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='https://tora.quest/tnk1/messages/forums_1763.html' />
 <title>פרשת במדבר וחג השבועות-מסרים חיוניים לעם הנצח/ מאת: אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1763.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת במדבר וחג השבועות-מסרים חיוניים לעם הנצח/ מאת: אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת במדבר וחג שבועות - מסרים חיוניים לעם הנצח.<br />מאת: אהובה קליין.</p><p>חומש במדבר - הוא הרביעי מתוך חמישה חומשי תורה .     הספר מתאר – את התקופה החל מהשנה  השנייה  ליציאת מצרים ועד שנת הארבעים – כגון: נדודי עם ישראל במדבר ואת החניות...- הוא נקרא בפי חז"ל: "חומש הפקודים" מהטעם שבתחילתו וקרוב לסופו [בפרק כ"ו] מתואר מפקד מקיף שנערך לשבטי ישראל על ידי משה בציווי ה'.<br />את פרשת במדבר  נוהגים לקרוא בשבת לפני חג השבועות.<br />על פי חז"ל: עזרה הסופר תיקן: "תכלה שנה וקללותיה" – על מנת להפסיק בין  דברי התוכחה  לישראל שנכתבו בסוף  חומש ויקרא- בפרשת "בחוקותיי"  לבין חג השבועות -שלדברי חז"ל- הוא הוא ראש השנה לפירות האילן:<br />השל"ה הקדוש מסביר:   יהודי חייב להתכונן : כי שבועות הוא חג יום הדין על פירות האילן – "כי האדם הוא עץ השדה" ובחג השבועות דנים את היהודי: כמה פירות האילן [מבחינה רוחנית] - ישיג במשך השנה - על הצלחה בתורה , בעוד שראש השנה - הוא יום דין בגשמיות – מנגד: חג  השבועות הוא: יום דין על  פירות האילן בתחום הרוחניות-הכוונה  למצוות ומעשים טובים שיהודי מקיים – הלכה למעשה.<br />הפרשה פותחת בפסוק:<br />"וַיְדַבֵּר יְהוָה אֶל־ מֹשֶׁה בְּמִדְבַּר סִינַי, בְּאֹהֶל מוֹעֵד:  בְּאֶחָד לַחֹדֶשׁ הַשֵּׁנִי בַּשָּׁנָה הַשֵּׁנִית, לְצֵאתָם מֵאֶרֶץ מִצְרַיִם—לֵאמֹר".[במדבר  א', א]<br />השאלות הן:<br />א] ממתי החל אלוקים לדבר עם משה – ומה המיוחד לדיבור     במדבר?          <br />ב] חג מתן תורה: מהי חשיבות התורה לחיי עם ישראל?<br />תשובות.<br />דיבור ה' אל משה  וחשיבות הדיבור דווקא במדבר.<br />כל עוד לא הוקם המשכן במדבר דיבר ה' עם  משה בסנה - כפי שנאמר:<br />"וַיַּרְא יְהוָה, כִּי סָר לִרְאוֹת; וַיִּקְרָא אֵלָיו אֱלֹהִים מִתּוֹךְ הַסְּנֶה, וַיֹּאמֶר מֹשֶׁה מֹשֶׁה --וַיֹּאמֶר הִנֵּנִי".[שמות ג'- ד']<br />אחר כך דיבר ה'  אל  משה במדיין : "וַיֹּאמֶר יְהוָה אֶל־ מֹשֶׁה בְּמִדְיָן"[שם  ד', י"ט]  בשלב הבא: - פנה ה' אל משה במצרים:<br />"וַיֹּאמֶר יְהוָה אֶל־ מֹשֶׁה וְאֶל־ אַהֲרֹן, בְּאֶרֶץ מִצְרַיִם לֵאמֹר" [שם  י"ב, א']<br />אחר כך דיבר ה' אל משה בסיני  כמו שנאמר: "וַיְדַבֵּר יְהוָה אֶל מֹשֶׁה בְּמִדְבַּר סִינַי " [להלן:  א', א']<br />היות והוקם המשכן אמר ה': כי יפה היא הצניעות שנאמר:<br />"וְהַצְנֵעַ לֶכֶת עִם אֱלֹהֶיךָ" [מיכה ו', ח'] התחיל ה' לדבר עמו מאוהל מועד.<br />מדוע התורה מדגישה כי הדיבור נעשה במדבר סיני?<br />ממחרת חג הפסח  התחלנו לספור את העומר- על פי הציווי :<br />מכאן שנו חכמים: בשלושה דברים ניתנה  התורה:<br />באש, ובמים, ובמדבר:<br />באש: מאין לומדים שה' התגלה  במתן תורה באש? התשובה: לפי שנאמר: "והר סיני עשן כולו "[שמות י"ט, י"ח]<br />במים- מניין?  לפי שנאמר: [ב"שירת דבורה"] הפותחת  בתיאור התגלות ה' בסיני:" גַּם שָׁמַיִם נָטָפוּ גַּם עָבִים נָטְפוּ מָיִם".[שופטים ה', ד']<br />מדוע  נתנה תורה בשלושה דברים אלה?  אלא מה שלושת יסודות אלה ניתנו בחינם לכל באי עולם- כך דברי התורה ניתנים- חינם. יש ללמד  בחינם לכל יהודי –לפי שנאמר: "כָּל צָמֵא לְכוּ לַמַּיִם מה תורה בחינם לכל אחד מישראל-ואין מים אלא תורה. [מסכת: בבא קמא י"ז, ע"א פ"ב, ע"א]<br />חג שבועות - מתן תורה - וחשיבות התורה לעם ישראל.<br />נאמר: "שִׁבְעָה שָׁבֻעֹת, תִּסְפָּר-לָךְ:  מֵהָחֵל חֶרְמֵשׁ, בַּקָּמָה, תָּחֵל לִסְפֹּר, שִׁבְעָה שָׁבֻעוֹת. וְעָשִׂיתָ חַג שָׁבֻעוֹת, לַיהוָה אֱלֹהֶיךָ--מִסַּת נִדְבַת יָדְךָ, אֲשֶׁר תִּתֵּן:  כַּאֲשֶׁר יְבָרֶכְךָ, יְהוָה אֱלֹהֶיךָ.  וְשָׂמַחְתָּ לִפְנֵי יְהוָה אֱלֹהֶיךָ, אַתָּה וּבִנְךָ וּבִתֶּךָ וְעַבְדְּךָ וַאֲמָתֶךָ, וְהַלֵּוִי אֲשֶׁר בִּשְׁעָרֶיךָ, וְהַגֵּר וְהַיָּתוֹם וְהָאַלְמָנָה אֲשֶׁר בְּקִרְבֶּךָ--בַּמָּקוֹם, אֲשֶׁר יִבְחַר יְהוָה אֱלֹהֶיךָ, לְשַׁכֵּן שְׁמוֹ, שָׁם. וְזָכַרְתָּ, כִּי-עֶבֶד הָיִיתָ בְּמִצְרָיִם; וְשָׁמַרְתָּ וְעָשִׂיתָ, אֶת- הַחֻקִּים הָאֵלֶּה".[דברים ט"ז, ט'- י"ג]<br />חג שבועות: התורה איננה מציינת את התאריך המדויק  של החג - כפי  שהיא נוהגת לעשות כן בציון יתר החגים, מהסיבה: כי חג פסח וחג שבועות קשורים זה בזה – לפי שחג הפסח מציין את גאולתנו ממצרים ומיום שני של חג הפסח אנו  סופרים שבע שבתות עד חג  שבועות - כפי שהתורה מציינת: [ויקרא  כ"ג] "וספרתם לכם ממחרת השבת... שבע שבתות"</p><p>כך מסביר ספר החינוך: " משורשי המצווה, על  צד הפשט, לפי  שכל עיקרן של ישראל אינו, אלא התורה... והיא העיקר והסיבה שנגאלו ישראל ויצאו -ממצרים"  וכמו שאדם מצפה  למשהו טוב ומשמח - סופר את הימים לקראת האירוע החשוב- כך ישראל סופרים את הימים כדי להגיע ליום המיוחל והאהוב  על מנת לחגוג אותו בשמחה.<br />נאמר:  "בכָל יוֹם וָיוֹם בַּת קוֹל יוֹצֵאת מֵהַר חוֹרֵב וּמַכְרֶזֶת וְאוֹמֶרֶת אוֹי לָהֶם לַבְּרִיּוֹת מֵעֶלְבּוֹנָהּ שֶׁל תּוֹרָה" [מסכת אבות פרק ו', ב]<br /> ונשאלת השאלה: מה  עלבונה של תורה- ומה הוא כה חשוב שחוזר כל יום ויום מחדש?<br />אלא , חשוב לדעת שהתורה כה יפה, טובה ומועילה ומסייעת - זוהי חמדה המעוטרת  בעשרים וארבע מתנות   והיא מזומנת לכל אדם יבוא וייטול אותה לאישה, ואילו אותו אדם שאינו מתקרב אליה-  אז היא נחשבת כאלמנה עזובה, וזה עלבון גדול מאד, ולמה הדבר דומה? לאישה המתייפה לפני בעלה בבגדים נאים - כדי שיתבונן בה, אך הוא אינו שם לב אליה, הדבר קשה  מאד, מעליב אותה כי כל מאמציה לא הועילו - הנמשל לכך: התורה היפה והיקרה אשר כה מיוחדת ביופייה וערכה- ישנם אנשים  המשאירים אותה בקרן זווית ופשוט מתעלמים מנוכחותה התמידית. כאילו אינה קיימת- לכן עלבונה כה עוצמתי עד כי בכל יום היא נעלבת מחדש. היות והיא מכירה את יופייה וחשיבותה ואינה משלימה עם המצב שבכלל לא מתייחסים אליה!<br />דבר  דומה אנו מוצאים בגמרא [מסכת עבודה זרה נ"ה] שאל שר צבאו של מלך אגריפס את רבן גמליאל: כתוב בתורתכם:<br />"כִּי יְהוָה אֱלֹהֶיךָ אֵשׁ אֹכְלָה הוּא אֵל קַנָּא" [דברים ד',  כ"ד] האם יתכן מצב-  שאלא מתקנא- חכם בחכם וגיבור בגיבור? ועשיר בעשיר?  אם כך , מדוע מתקנא ה' הגדול בעבודה זרה שהיא חסרת ערך בכלל לעומתו?<br />ענה לו: הנה למה הדבר דומה? למשל שאיש  שנשא אישה על אשתו הראשונה והיא  יותר נאה ומעלותיה עולות על הראשונה- עדיין אינה מתקנאת בה, אבל אם הוא לקח אישה פחותה –ממנה במעלותיה –אז מתקנאת בה.<br /> רש"י מסביר: האישה הראשונה אינה מקנאת באישה  יפה ועשירה ממנה שבעלה נשא אותה לאישה ואינה כועסת עליו, אבל עם מתחתן ומוכן לנטוש אותה עבור אישה- שפחה שהיא פחותה ממנה אז האישה הראשונה שונאת את בעלה שעזב אותה עבור אישה כה חסרת ערך. בדומה לכך הקב"ה כועס על האנשים שמתרחקים ממנו עבור פסלים דוממים - מעשה ידי אדם. וזה העלבון הגדול של התורה שיוצאת בת קול וזועקת- תזהרו מעלבון התורה!<br />לכן יהודי צריך להתכונן היטב לכבוד חג השבועות -  בכסות נקייה וחגיגית , הכנה רוחנית, לימוד תורה  עריכה סעודה חגיגית.<br />לחג השבועות שמות נוספים: <br />חג מתן תורה: בחג השבועות הקב"ה כרת ברית עם ישראל ונתן להם את התורה, מעמד מיוחד במינו - בו עם ישראל ראה את הקולות וחזה בכבודו  ובעצמו מראה גדול ונורא:<br />וְכָל-הָעָם רֹאִים אֶת- הַקּוֹלֹת וְאֶת- הַלַּפִּידִם, וְאֵת קוֹל הַשֹּׁפָר, וְאֶת-הָהָר, עָשֵׁן; וַיַּרְא הָעָם וַיָּנֻעוּ, וַיַּעַמְדוּ מֵרָחֹק".<br />חג הביכורים: חג שבועות הוא אחד משלושת הרגלים ,לפיכך – היו עולים לרגל לבית המקדש  בחג זה ומביאים ביכורים- כהודאה לקב"ה על כל הטוב שגומל לנו , יש בכך הכרה- כי אין האיכר זוקף את כל התוצרת בשדהו על  עמלו- כפי שהתורה  מזהירה:  "וְאָמַרְתָּ בִּלְבָבֶךָ כֹּחִי וְעֹצֶם יָדִי עָשָׂה לִי אֶת הַחַיִל הַזֶּה". [דברים ח],י"ז]<br />חג הקציר: כפי שנאמר: "וְחַג הַקָּצִיר בִּכּוּרֵי מַעֲשֶׂיךָ, אֲשֶׁר תִּזְרַע בַּשָּׂדֶה"; [שמות כ"ג, ט"ז] וכן נאמר: "וְחַג שָׁבֻעֹת תַּעֲשֶׂה לְךָ, בִּכּוּרֵי קְצִיר חִטִּים" [שם ל"ד, כ"ב]<br />נוהגים לקרוא את מגילת רות בחג השבועות:<br />לפי שרות המואבייה התגיירה וקבלה על עצמה את היהדות בדומה לעם ישראל שקיבלו עליהם את התורה בחג שבועות.<br />בועז נשא את רות לאישה לאחר שהתגיירה ונולד להם בן ששמו  עובד, עובד הוליד את ישי," וישי הוליד את דוד", דוד המלך נולד ונפטר  בשבועות!<br />לסיכום, לאור האמור לעיל: המסרים החשובים הם : עם החפץ לחיות בשלווה בארצו המובטחת-  התנאי הוא: עליו  לקיים את התורה הקדושה- הלכה ולמעשה וישכיל לשמור על אחדות העם ואהבת  חינם! וכך, בע"ה- נזכה  לגאולה במהרה וחשובים דברי הנביא:<br />"וְשָׁפַט בֵּין הַגּוֹיִם וְהוֹכִיחַ לְעַמִּים רַבִּים וְכִתְּתוּ חַרְבוֹתָם לְאִתִּים וַחֲנִיתוֹתֵיהֶם לְמַזְמֵרוֹת לֹא יִשָּׂא גוֹי אֶל גּוֹי חֶרֶב וְלֹא יִלְמְדוּ עוֹד מִלְחָמָה". [ישעיהו ב', ד']<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

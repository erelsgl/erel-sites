<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
<meta http-equiv='Content-Type' content='text/html; charset=windows-1255' />
<meta http-equiv='Content-Script-Type' content='text/javascript' />
<meta http-equiv='revisit-after' content='15 days' />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>התייחסות לנקודה למחשבה של עמוס עזריה</title>
<meta name='author' content='???' />
<meta name='receiver' content='כפית של נח"ת אב התשנ"ח' />
<meta name='jmQovc' content='tnk1/messages/dmut_dmut_1331_0' />
<meta name='tvnit' content='' />
</head><body class='tguva'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'>
<a href='../index.html'>ראשי</a>&gt;<a href='../dmut/dmut/1331.html'>דניאל</a>&gt;</div>
</div>
<!--NiwutElyon1-->
<h1 id='h1'>התייחסות לנקודה למחשבה של עמוס עזריה</h1>
<div style='display:none'>
<p>מאת: ???
<p>אל: כפית של נח"ת אב התשנ"ח
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>תגובה ל: <a href='../dmut/dmut/1331.html'>דניאל</a> שנכתבה ב21:12:35&nbsp;&nbsp;08.11.2004
<hr />
<div id='tokn'>
כמובן שאין סמכות שהיא למעלה מסמכות המלך, והוא היחיד הקובע את החוקים. אולם, "כתב אשר נכתב בטבעת המלך ונחתום בטבעת המלך אין להשיב" הוא יוצא מן הכלל. ע"פ רש"י (אסתר ח,ח) לא היה זה חוק, אלא מנהג בעל משקל רב, שמאחוריו עומד העקרון שאין זה נאה למלך שישוב בו מדברו, שכן הדבר פוגם בכבוד המלכות. יכול להיות שהעובדה שפרעה לא חזר בו מלשחרר את בנ"י מארץ מצרים הייתה גם מכיוון שהרגיש פחיתות כבוד בכך. נכון הוא שהתנהגותו נראית עקשנית בעלמא, אך עומד מאחוריה העקרון שדבר המלך הוא יציב ולא ישתנה אף אם יסבול מכך. <br />פרשנים אחרים הטוענים שאכן היה זה חוק, כנראה ממשיכים את חוט המחשבה של רש"י: עצם האפשרות שחוק שנחקק ע"י המלך יתבטל, מהווה פגיעה במלכות. היא רומזת על כך שאינו תמיד חכם מספיק, ועל כן הוא עשוי להזדקק לשנות את פקודותיו הקודמות.<br />דעה אחרת ששמעתי קשורה לדרך החיים של אותה התקופה. כידוע, בעבר היו כל ההודעות, החוקים והצווים החדשים נשלחים מארמון המלך בספרים (אגרות) לכל מקום ומקום בממלכה ע"י הרצים, כפי שכתוב במגילת אסתר: "ונשלוח ספרים ביד הרצים אל כל מדינות המלך" (אסתר ג,יג). <br />אלולא חוק זה, היה העם מתרגל לכך שלא אחת, זמן מה לאחר שיוצא חוק חדש, הוא מבוטל. כתוצאה מכך היו עלולים לזלזל בתוכן צוים חדשים עקב צפיה לכך שבמוקדם או במאוחר תיתכן הודעה על ביטולם. אולם, בידיעה שלא תגיע אגרת אשר תבטל את קודמתה (באמצעות חוק זה), חייבים היו התושבים לקיים את כל הכתוב באגרות המגיעות אליהם ללא תרוץ.<br />בכל מקרה, חוק זה לא הופר, לא במגילת אסתר ולא בספר דניאל.<br />בסיפור המגילה נשלחו אגרות חדשות המתירות ליהודים להקהל ולעמוד על נפשם: "פתשגן הכתב... ולהיות היהודים עתידים ליום הזה להנקם מאויביהם" (אסתר ח,יג). לאחר שחוק זה אושר, מספרת המגילה כי "הרצים רכבי הרכש האחשתרנים יצאו מבוהלים ודחופים בדבר המלך" (שם יד), כדי שאגרות אלה תגענה לפני י"ג באדר. אילו אגרת זו הייתה מבטלת את הראשונה, לא הייתה כלל מלחמה. העניין הוא שאגרת זו הייתה תוספת לקודמת ולא בטול הקודמת.<br />במקרה המתואר בספר דניאל, לא מצויין מתי נשלחה האגרת השניה. האגרת הראשונה הייתה תקפה לחודש ימים בלבד - "עד יומין תלתין" (דניאל ו,ח). הגיוני למדי שבינתיים עבר חודש, ושוב היה המלך יכול לכתוב באגרת זו ככל העולה על רוחו, אף אם תוכנה סותר את הנאמר בקודמתה.<p>
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body></html>
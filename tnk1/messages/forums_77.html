<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת בא - מסר כפול בפרשה - כיצד?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='https://tora.us.fm/tnk1/messages/forums_77.html'/>
<meta name='author' content="אהובה קליין" />
<meta name='receiver' content="Ahuvak @ bezeqint.net" />
<meta name='jmQovc' content="tnk1/messages/forums_77.html" />
<meta name='tvnit' content="" />
<link rel='canonical' href='https://tora.us.fm/tnk1/messages/forums_77.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_messages_forums_77' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/klli/limud/index.html'>לימוד תנ"ך</a>&gt;<a href='../../tnk1/xidon'>חידון התנך</a>&gt;<a href='../../tnk1/klli/ecot/osf.html'>שביל העצות</a>&gt;<a href='../../tnk1/klli/ecot/prujim.html'>פירושים שעוזרים ללמוד</a>&gt;<a href='../../tnk1/sig/prt1.html'>פרטי פסוק</a>&gt;</div>

</div>
<!--NiwutElyon1-->
<h1 id='h1'>פרשת בא - מסר כפול בפרשה - כיצד?</h1>
<div id='idfields'>
<p>קוד: פרשת בא - מסר כפול בפרשה - כיצד? בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: Ahuvak @ bezeqint.net</p>
</div>
<script type='text/javascript'>kotrt()</script>
<div id='tokn'>
<p> פרשת בא- מסר כפול בפרשה- כיצד? </p><p>הפרשה פותחת במילים: "ויאמר ה' אל משה בא אל פרעה כי אני הכבדתי את ליבו ואת לב עבדי למען שתי אותותיי אלה בקרבו  ולמען תספר באוזני בנך ובן בנך את אשר התעללתי במצרים ואת אותותיי אשר שמתי בם וידעתם כי- אני ה'" [שמותי,א- ג]<br />כבר בתחילת הפרשה מגלה ה' למשה כמה דברים: א] כי יכביד את  לב פרעה.<br />ב] כי יתעלל במצרים.<br />ג] וכל זה למען הנחלת הידיעה- על הניסים שעשה ה' במצרים-  לדורות הבאים.<br />השאלה הראשונה המתעוררת בקטע זה: מדוע ה' מכביד את לב פרעה ואם כך הדבר, מהי אשמתו בסירובו לשחרר את בני ישראל ממצרים?<br />על כך התשובות הבאות:<br />א] לפי דעתו של הרמב"ם – הכבדת הלב שניתנה לפרעה היא למעשה עונש בשל רשעותו, אם לאדם יש חופש בחירה בין טוב  לרע –כפי שנאמר: "הכול בידי שמים חוץ מיראת שמים" הרי פרעה מגיע לשלב כזה שאין לו חופש בחירה יותר, היות ומראש  נהג ברשעות ובאכזריות- אלוקים מביא אותו למקום שהוא בחר בו מרצונו החופשי- אך משם כבר לא יכול לשנות את דרכו – הוא נשאר בצד הקיצוני ביותר של הרשע.<br />לעומתו משה שבחר בדרך התורה והיראה הוא עולה למדרגה כה גבוהה שמגיע לשלב של נבואה- ולא קם עוד נביא כמשה.<br />תוצאת התנהגותו המרושעת של פרעה- עשרת המכות שהקב"ה מנחית עליו ועל עמו.<br />תשובה ב]  הקב"ה בכוונה מקשה את ליבו של פרעה - כדי שיסרב לשחרר את עם ישראל מעבדות לחרות ובעקבות כך תבואנה עליו ועל עמו עונשים כבדים וכל זה למען ידעו הדורות הבאים את כל אשר הקב"ה עשה במצרים וזוהי מצוות סיפור יציאת מצרים אשר אנו לומדים אותה גם בפסוקים אחרים במקרא.<br />השאלה השנייה:  מה פירוש המילה: "התעללתי"?<br />פירוש א]  לפי רש"י: המילה: "התעללתי"- היא במובן של צחוק כדוגמת דבריו של בלעם לאתונו [במדבר כ"ב,כ"ט] "כי התעללת בי"<br />בשפה שלנו למילה  צחוק יש שתי משמעויות, משמעות ראשונה: צחוק מרוב שמחה- כזה היה צחוקו של אברהם כאשר שמע שיולד לו בן בגיל מבוגר, אך הצחוק של שרה היה שונה- צחוק מתוך  לעג ואולי הדבר היה נסתר  מתודעתה.<br />לכן,  במקרה של מצרים הקב"ה מתכוון לצחוק של לעג, המצרים בוטחים באלוהיהם והרי אין  שום סיכוי להלחם כנגד הקב"ה שכוחו וגבורתו מלא עולם.<br />וכאן כביכול הקב"ה לועג לדרך המחשבה שלהם ומוכיח להם כי במחי  יד יכול הוא לשנות את מהלכי הטבע ולהביא עליהם אסונות כה גדולים, הרי כל ישות בעולם יונקת את חיותה וכוחה מהקב"ה-<br />וכיצד יתפאר הגרזן על החוצב בו [ישעיהו י,ט"ו]<br />יש פירוש נוסף למילה: "התעללתי" והוא מלשון: התחזות, כמו לדוגמא במגילת אסתר: "ורבים  מעמי הארץ מתייהדים"- הכוונה עושים עצמם יהודים.<br />במשלי- ישנה  דוגמא יפה לכך: "יש המתעשר ואין כל, מתרושש- והון רב" [משלי י"ג,ז]- יש אדם שהוא <br />באמת עשיר אך עושה עצמו לחסר כל ויש מצב הפוך- אדם שהוא רש אך מתחזה לעשיר.<br />וכאן כאשר ה' הכה את מצרים הוא  למעשה התחזה שהוא עושה מלחמה, אבל לא היה באמת כנגד מי להילחם- הרי הבורא שהוא הכול יכול  וברא את כל העולם הוא  נלחם כנגד מעשה ידיו.<br />כל הבריאה לעומת גדולת ה' היא למעשה דמיון.</p><p>בפרשה יש מסר כפול לעם ישראל: מצד אחד להכיר בגדולתו של הקב"ה שהוציא את עם ישראל בניסי ניסים- עשרת המכות ומצד שני יש מצווה לספר לדורות הבאים את כוחו וגבורתו של ה' בהוציאו את ישראל משעבוד  לגאולה.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_327.html' />
 <title>השופר וסגולותיו- מה תפקידו המיוחד בראש השנה/ אהובה קליין</title>
 <meta name='author' content='אהובה קליין' />
 <meta name='receiver' content='' />
 <meta name='jmQovc' content='tnk1/messages/forums_327.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>השופר וסגולותיו- מה תפקידו המיוחד בראש השנה/ אהובה קליין</h1>
<div id='idfields'>
<p>מאת: אהובה קליין</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>השופר וסגולותיו- מה תפקידו המיוחד בראש השנה?<br />מאת: אהובה קליין.<br />ראש השנה קרב ובא וההכנות בעיצומן.<br />מתברר כי כשם שהאדם מתכונן באופן מעשי- גשמי, עורך קניות לחג: מזון, בגדים חדשים לבני הבית,כלים נאים, מתנות לקרובי המשפחה, יש גם להתכונן מבחינה רוחנית.<br />בחודש אלול הקודם לחג ,נוהגים להגיד סליחות ותוקעים בשופר בכל בוקר, אלא שהדבר משתנה לפי מנהגי העדות.<br />הספרדים נוהגים  בכך-מתחילת חודש אלול ואילו האשכנזים נוהגים<br />מנהג זה –שבוע קודם ראש השנה.<br />נשאלת השאלה, מה  הסגולות המיוחדות שיש לשופר?<br />התשובה לכך היא:<br />א] השופר הוא מקרן אייל - מזכיר לנו את עקדת יצחק ואנו מבקשים באמצעות התקיעה בו -שאלוקים ירחם עלינו ויסלח לנו כפי שוויתר לאברהם אבינו וביקש ממנו להקריב איל במקום את יצחק בנו.<br />ב] לשופר יש קול נדיר ומיוחד וצליליו מעוררים את הלבבות ומחרידים את הבריות  כפי שנאמר:"אם יתקע שופר בעיר ועם לא יחרדו?" [עמוס,ג,ו] ולכן יש בכוחו לעורר את כולם לעשות  תשובה.<br />ג] צורת השופר היא בחצייה מעוגלת והיא מזכירה  יהודי כפוף- כמו  שהוא עומד  בראש השנה מכופף עצמו מאימת יום הדין.<br />ד] התקיעה מסמלת המלכת ה' למלך על  כל הארץ- כפי שהיו נוהגים לציין המלכים בימים קדומים- כדי לציין את יום עלייתם לכס המלוכה.<br />ה] השופר מזכיר לנו-  את מעמד הר סיני היות ובעת קול השופר עם ישראל אמרו:"נעשה ונשמע"  ונכרתה ברית מחודשת עם- עם ישראל.<br />ד] הרמב"ם אומר:[הלכות תשובה ג,ד] אע"פ שתקיעת שופר בראש השנה היא גזירת הכתוב רמז יש בו:"עורו ישנים מתרדמתכם..וחיזרו בתשובה וזכרו בוראכם"<br />בראש השנה תוקעים בשופר כפי שכתוב בתורה:"ובחודש השביעי באחד לחודש מקרא קודש יהיה  לכם כל מלאכת עבודה לא תעשו יום תרועה יהיה לכם"[במדבר פרק כ"ט,א]<br />כמו כן נאמר:"תקעו בחודש שופר בכסה ליום חגנו כי חוק לישראל הוא משפט לאלוהי יעקב"[תהלים פ"א,ד-ה]<br />מכאן אנו מסיקים: כי  בראש השנה תוקעים בשופר  מהסיבה,זה יום משפט הברואים ויש בכוח השופר  לזרז את התשובה כדי לזכות במשפט.<br />בעזרת תקיעת השופר אנו גם ממליכים את הקב"ה- מלך מלכי  המלכים עלינו.<br />יהי רצון ותכלה שנה וקללותיה ותחל שנה וברכותיה.<br />שנה טובה ומבורכת לכל עם  ישראל.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

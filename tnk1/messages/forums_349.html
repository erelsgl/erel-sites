<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת וישלח - ממה חשש יעקב  במיוחד?</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_349.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_349.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_349.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_349' class='mnyeym1 '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/3.html'>בין אדם לחברו</a>&gt;<a href='../../tnk1/msr/2mjpxa.html'>בין הורים לילדים</a>&gt;</div>

</div>
<!--NiwutElyon1-->
<h1 id='h1'>פרשת וישלח - ממה חשש יעקב  במיוחד?</h1>
<div id='idfields'>
<p>קוד: פרשת וישלח - ממה חשש יעקב  במיוחד? בתנ"ך</p>
<p>סוג: מניעים1</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת וישלח- ממה חשש יעקב במיוחד?<br />מאת: אהובה קליין.<br />הפרשה פותחת בהכנותיו של יעקב לקראת פגישתו ההיסטורית עם עשיו בתום תקופת ממושכת  בו לא נפגשו כלל.<br />בשלב ראשון יעקב שולח מלאכים אל עשיו כדי לגשש מה קורה?<br />וכך התורה מתארת את האירוע:<br />"וישלח יעקב מלאכים לפניו אל-עשיו אחיו ארצה שעיר שדה אדום ויצוו אותם לאמור כה תאמרון לאדוני לעשיו כה אמר  עבדך יעקב עם לבן גרתי ואחר עד עתה:<br />ויהי לי שור וחמור צאן ועבד ושפחה ואשלחה להגיד לאדוני למצוא-חן בעינך:<br />וישובו המלאכים אל יעקב לאמור באנו אל- אחיך אל עשיו וגם הולך לקראתך וארבע מאות איש עימו  ויירא יעקב מאד ויצר לו ויחץ את-העם אשר איתו ואת הצאן ואת הבקר והגמלים לשני מחנות...ויאמר יעקב אלוהי אבי אברהם ואלוהי אבי יצחק....הציליני נא מיד אחי מיד עשיו כי-ירא אנוכי אותו פן-יבוא והכני אם על-בנים..וייקח מן הבא בידו מנחה לעשיו אחיו.." [בראשית ל"ב,ד-ט"ו]<br />השאלות הן:<br />א] מדוע יעקב שלח מלאכים ממש[כהגדרת רש"י]-  אל עשיו,וכי לא היה עדיף לשלוח מרגלים או, בלשים כדי לבדוק את מצבו הצבאי?<br />ב] מדוע יעקב רומז לעשיו כי תרי"ג מצוות שמר וכי הדבר מעניין את עשיו?<br />ג] באיזו  דרך יעקב מזכיר לעשיו את יוסף ויששכר  ומה המטרה?<br />ד]  מה הסיבה לפחד יעקב  גם לאחר שהקב"ה הבטיח לו: "והנה אנוכי עמך ושמרתיך בכל אשר תלך.."?<br />מתברר כי לכל השאלות הנ"ל ישנה תשובה אחת מרכזית והיא:יעקב אינו  פוחד מעשיו  מבחינה גשמית- כלומר אין לו פחדים שמא ינצח אותו פיזית.<br />שהרי יעקב היה חזק מבחינה גופנית וההוכחה לכך: הוא הצליח לגולל את האבן מפי הבאר באופן קל ומהיר כפי שרש"י מסביר: הוא העביר את האבן כפי שמעבירים בקלות פקק  מעל פי הצלוחית[בראשית כ"ט,י]<br />ומה גם שהבטחת ה': "הנה ושמרתיך בכל אשר  תלך.." עמדה לנגד עיניו בכל עת.<br />אלא, חששו של יעקב הייתה מההשפעה  הרוחנית של עשיו וחייליו, שלבטח  עשויה להיות הרסנית ועלולה הייתה לפגוע בחינוך התורני שנתן לבניו.<br />מסיבה זו- הוא שולח מלאכים ממש- שיש  באפשרותם לבדוק מהי מידת הסכנה  בהשפעה על חייו הרוחניים של יעקב ובני משפחתו,דבר שמרגלים,או בלשים אינם מסוגלים להבחין.<br />יעקב פחד גם ממה שה' לא הבטיח לו וזאת: "יראת שמים" שהרי עניין זה תלוי רק באדם עצמו,כפי שנאמר: "הכול בידי שמים חוץ מיראת שמים"<br />[מסכת ברכות ל"ג,כ]<br />הרשב"ם מתאר את דברי המלאכים: "באנו אל אחיך אל עשיו  ומצאת חן בעיניו כאשר אמרת וגם הנה הוא מתוך ששמח בביאתך ומאהבתו  אותך הולך לקראתך וארבע מאות איש עימו לכבודך זהו עיקר פשוטו.וכן הנה הוא יוצא לקראתך וראך ושמח ליבו. וירא יעקב בליבו אע"פ שהראה לשליחים כי לכבודו מתכוון,הוא לא האמין שמחשבת עשיו לטובה,אלא לרעה"<br />לפי פירוש זה,יעקב הבין שאכן עשיו אינו חפץ להרע לו,אלא חפץ בקרבתו ומהקרבה היתרה הזו הוא חשש מאד.<br />לכן  יעקב  מדגיש לעשיו: "עם לבן גרתי ותרי"ג מצוות שמרתי ולא למדתי ממעשיו הרעים"- בכך מעוניין להסביר לעשיו כי הוא הצליח לעמוד בניסיון הרוחני ולא הושפע מלבן והתנהגותו, בדרך זו- נותן  לעשיו להבין,כי אין לו סיכוי לפגוע בדרך החינוכית-התורנית האיתנה שהעניק  לבניו.<br />משום כך  יעקב מזכיר דווקא את בניו: "יוסף ויששכר" שניהם היו תלמידי חכמים,ידוע שיעקב לימד את יוסף תורה,גם גורם זה הביא את האחים לקנא ביוסף,טרם נפרד יוסף מיעקב למד אצלו  את הנושא: "עגלה ערופה"<br />בעקבות כך כאשר יוסף היה במצרים, שלח לאביו עגלות ממצרים- להזכיר לו<br />לימוד  בנושא זה.<br /> כמו כן,היה הסכם בין יששכר וזבולון כי הוא ילמד וזבולון ידאג לפרנסו.<br />וחז"ל אמרו על הפסוק: "ויט שכמו לסבול.."[בראשית מ"ט,ט"ו] הכוונה: "לסבול עול תורה"<br />ובגמרא נאמר: "כל העוסק בתורה ובגמילות חסד,זוכה לנחלת שני שבטים וכו' זוכה לכילה כיוסף דכתיב: "בן  פורת יוסף בנות צעדה עלי שור"<br />[מסכת בבא קמא דף י"ז,א]<br />כדי להתגבר על כל הפחדים יעקב  התכונן  בשלושה מישורים:<br />דורון, תפילה ומלחמה.<br />הוא הכין מנחה לעשיו-אם הכול יעבור בשלום,<br />התכונן למלחמה במידה והדברים לא יסתדרו.<br />וכמובן לא ויתר על תפילתו  לבורא עולם.<br />לסכום: מתוך כל האמור לעיל ניתן  ללמוד:<br />1]  האדם חייב לדאוג  לחינוך ילדיו למען ילכו בדרך התורה ויקפידו לשמור מצוות בין אדם למקום ובין אדם לחברו.יחד עם זאת,עליו לעמוד על המשמר ולהשגיח  כי כל פרי עמלו-  החינוך שהעניק לבני ביתו- לא ייהרס על ידי השפעה רוחנית הרסנית.<br />2] כדי להצליח  לעמוד בפני אויבים  המנהיג חייב לנקוט בשלושה  אמצעים:<br />תפילה,דורון מלחמה-כפי שיעקב  נהג.<br />רעיון זה חשוב גם אצל האדם הפרטי  הנתקל במהלך חייו פעמים רבות בניסיונות קשים,אל יתייאש גם אם חרב חדה מונחת על צווארו.<br />יהי רצון ויתגשם בעם ישראל כולו -הפסוק: "לא בחיל ולא בכוח,כי אם ברוחי אמר ה' "[זכריה ד,ו]<br /> ובע"ה כל העם-  כאיש  אחד בלב אחד- יתחזק מבחינה רוחנית וישמש אור לגויים, והתוצאה לא  תאחר לבוא,כמו שנאמר בכתובים:<br />"ה' ילחם לכם ואתם תחרישון"[שמות י"ד,ד]<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1728.html' />
 <title>פרשת בא/מדה כנגד מדה-כיצד?/ אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1728.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת בא/מדה כנגד מדה-כיצד?/ אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת בא - מדה כנגד מדה – כיצד?<br />מאת: אהובה קליין.</p><p><a href='https://ahuvaklein.blogspot.com/'>https://ahuvaklein.blogspot.com/</a></p><p>פרשה זו - מתחילה בציווי ה' אל משה במילים: "וַיֹּאמֶר יְהוָה אֶל-מֹשֶׁה, בֹּא אֶל-פַּרְעֹה:  כִּי-אֲנִי הִכְבַּדְתִּי אֶת-לִבּוֹ, וְאֶת-לֵב עֲבָדָיו, לְמַעַן שִׁתִי אֹתֹתַי אֵלֶּה, בְּקִרְבּוֹ.  וּלְמַעַן תְּסַפֵּר בְּאָזְנֵי בִנְךָ וּבֶן-בִּנְךָ, אֵת אֲשֶׁר הִתְעַלַּלְתִּי בְּמִצְרַיִם, וְאֶת -אֹתֹתַי, אֲשֶׁר-שַׂמְתִּי בָם; וִידַעְתֶּם, כִּי-אֲנִי יְהוָה.  וַיָּבֹא מֹשֶׁה וְאַהֲרֹן, אֶל-פַּרְעֹה, וַיֹּאמְרוּ אֵלָיו כֹּה-אָמַר יְהוָה אֱלֹהֵי הָעִבְרִים, עַד-מָתַי מֵאַנְתָּ לֵעָנֹת מִפָּנָי; שַׁלַּח עַמִּי, וְיַעַבְדֻנִי".[חומש שמות: י', א'-ד]<br />במהלך הפרשה ה' מנחית מכות על פרעה - מלך מצרים ועל כל המצרים - פרט לבני ישראל העסוקים בעבדות קשה ומפרכת.<br />אך טרם המכה האחרונה שתבוא על המצרים, משה מזהיר  את פרעה - מלך מצרים ואומר:  "וַיֹּאמֶר מֹשֶׁה, כֹּה אָמַר יְהוָה:  כַּחֲצֹת הַלַּיְלָה, אֲנִי יוֹצֵא בְּתוֹךְ מִצְרָיִם.  וּמֵת כָּל-בְּכוֹר, בְּאֶרֶץ מִצְרַיִם--מִבְּכוֹר פַּרְעֹה הַיֹּשֵׁב עַל-כִּסְאוֹ, עַד בְּכוֹר הַשִּׁפְחָה אֲשֶׁר אַחַר הָרֵחָיִם; וְכֹל, בְּכוֹר בְּהֵמָה.  וְהָיְתָה צְעָקָה גְדֹלָה, בְּכָל-אֶרֶץ מִצְרָיִם, אֲשֶׁר כָּמֹהוּ לֹא נִהְיָתָה, וְכָמֹהוּ לֹא תֹסִף".[להלן י"א, ד'-ז']ומעניין להיזכר במה שנאמר  על עם ישראל - בעודם סובלים בהיותם עבדים במצרים:<br />"וַיְהִי בַיָּמִים הָרַבִּים הָהֵם, וַיָּמָת מֶלֶךְ מִצְרַיִם, וַיֵּאָנְחוּ בְנֵי-יִשְׂרָאֵל מִן-הָעֲבֹדָה, וַיִּזְעָקוּ; וַתַּעַל שַׁוְעָתָם אֶל - הָאֱלֹהִים, מִן-הָעֲבֹדָה.  וַיִּשְׁמַע אֱלֹהִים, אֶת-נַאֲקָתָם; וַיִּזְכֹּר אֱלֹהִים אֶת-בְּרִיתוֹ, אֶת-אַבְרָהָם אֶת-יִצְחָק וְאֶת-יַעֲקֹב.  וַיַּרְא אֱלֹהִים, אֶת-בְּנֵי יִשְׂרָאֵל; וַיֵּדַע, אֱלֹהִים". [להלן ב', כ"ג-כ"ה]<br />השאלות הן:<br />א] מה הייתה תכלית זעקתם של בני ישראל במצרים?<br />ב] מה משמעות הצעקה של המצרים במכת בכורות-ומה המיוחד בה?<br />תשובות.<br />תכלית זעקת עם ישראל בהיותם במצרים.<br />רש"י מתייחס –לפסוק: "וַיְהִי בַיָּמִים הָרַבִּים הָהֵם, וַיָּמָת מֶלֶךְ מִצְרַיִם, וַיֵּאָנְחוּ בְנֵי-יִשְׂרָאֵל מִן-הָעֲבֹדָה, וַיִּזְעָקוּ; וַתַּעַל שַׁוְעָתָם אֶל - הָאֱלֹהִים, מִן-הָעֲבֹדָה......"<br />זה  היה -לפני התגלות ה'  למשה ושליחותו להוציא את ישראל ממצרים שמשה היה גר במדיין –"וַיָּמָת מֶלֶךְ מִצְרַיִם" - דווקא אז עם ישראל היו זקוקים לישועה ומשה   באותה תקופה שימש כרועה צאן. עם ישראל – היה שרוי במצוקה קשה-וזעקו לשמים.<br />על פי שמות רבה: המלך חלה בצרעת – והמצורע נחשב כמת, והיה שוחט תינוקות ישראל ורוחץ בדמם. וההוכחה שמצורע נחשב כמת :לפי שנאמר: "אַל-נָא תְהִי, כַּמֵּת, אֲשֶׁר בְּצֵאתוֹ מֵרֶחֶם אִמּוֹ, וַיֵּאָכֵל חֲצִי בְשָׂרוֹ" [דברי אהרון למשה בזמן שמרים חלתה בצרעת..]  [במדבר  י"ב, י"ב]<br />ישעיהו הנביא אומר: ב"ִּשְׁנַת - מוֹת הַמֶּלֶךְ עֻזִּיָּהוּ"[ישעיהו י'א]<br />"וַיֵּאָנְחוּ בְנֵי-יִשְׂרָאֵל"<br />ולמה בני ישראל נאנחו? לפי שאמרו חרטומי מצרים למלך :  אין לך רפואה אם לא תשחוט  מהקטנים של ישראל.<br />והיה עושה זאת פעמיים ביום והיה רוחץ בדמיהם פעמיים ביום.<br /> כיון ששמעו בני ישראל גזירה קשה זו - התחילו   נאנחים ומקוננים.<br />מתברר שהזעקה של עם ישראל הייתה מכופלת: בנוסף על זעקתם מהעבודה הקשה  זעקו גם  בגלל  הגזירה החדשה-על מות ילדיהם!<br />וכתוצאה מצעקתם:" וַתַּעַל שַׁוְעָתָם אֶל - הָאֱלֹהִים, מִן-הָעֲבֹדָה וַיִּשְׁמַע אֱלֹהִים אֶת-נַאֲקָתָם"<br />כמו שכתוב: "מֵעִיר מְתִים, יִנְאָקוּ.."[איוב כ"ד, י"ב]<br />הזעקה של עם ישראל גרמה גם-שה' זכר את הברית  שעשה עם אברהם. יצחק ויעקב.<br />רש"י מסביר: "וַיֵּדַע, אֱלֹהִים".אלוקים שם לב אליהם ולא העלים עין מהם . <br />רמב"ן אומר: כי בתחילה היה מסתיר פניו מהם.<br />כנאמר: "וְחָרָה אַפִּי בוֹ בַיּוֹם-הַהוּא וַעֲזַבְתִּים וְהִסְתַּרְתִּי פָנַי מֵהֶם, וְהָיָה לֶאֱכֹל"[דברים ל"א, י"ז]<br />אבל, כעת שמע ה' את  נאקתם וראה אותם שלא הסתיר עוד את פניו  מהם וידע את מכאובם.<br />רבי יצחק וולוזין שואל: מדוע קושר הכתוב את זעקתם של בני ישראל במותו של  מלך מצרים? וכי היה מצבם של  אבותינו המשועבדים טרם מות המלך יותר טוב?<br />אלא כל עוד פרעה  הזקן היה חי, בני ישראל חשבו שאחרי מות מלך זה יבוא מלך חדש ומצבם ישתפר. והנה אחרי מותו  - המצב החמיר  והתקווה שלהם נגוזה ואז הבינו שיש רק לסמוך על הקב"ה ולכן  זעקו אליו.<br />המשמעות של צעקת מצרים בזמן - מכת בכורות.<br />נאמר: "וְהָיְיתָה צְעָקָה גְדֹלָה, בְּכָל-אֶרֶץ מִצְרָיִם, אֲשֶׁר כָּמֹהוּ לֹא נִהְיָתָה, וְכָמֹהוּ לֹא תֹסִף"<br />הרב שמשון רפאל הירש [רש"ר]  סובר: כי  לנוכח העינוי בן מאות השנים ורציחת הילדים היהודיים-  המצרים שתקו- אבל עתה  בזמן מכת בכורות  הם יצעקו בקול רם.<br />הרב אשר דרוק מזכיר במאמרו:[ספר "דורש טוב"]<br /> כי  כאשר ה' שולח את משה אל  פרעה הוא אומר לו:"<br />"וְאָמַרְתָּ, אֶל-פַּרְעֹה:  כֹּה אָמַר יְהוָה, בְּנִי בְכֹרִי יִשְׂרָאֵל" [שמות ד'. כ"ד]<br />יש כאן עניין של מידה כנגד מידה:<br />המצרים ברשעותם הרגו וטבחו בבני ישראל - את בניו בכוריו של ה'<br />וכאן אנו רואים - איך הם נענשים במכת בכורות, מידה כנגד מידה.<br />כמו שנאמר: "וָאֹמַר אֵלֶיךָ, שַׁלַּח אֶת-בְּנִי וְיַעַבְדֵנִי, וַתְּמָאֵן, לְשַׁלְּחוֹ--הִנֵּה אָנֹכִי הֹרֵג, אֶת-בִּנְךָ בְּכֹרֶךָ".[שם פסוק  כ"ד]<br />מטרת  מלך מצרים הייתה: למעט את עם ישראל- על ידי כל הייסורים שנקטו כלפיהם  ומיני גזרות קשות ,אך לבסוף רק המכה העשירית הכואבת שפגעה במצרים בעוצמה חזקה –היא הכריעה אותם!<br />האגדה מספרת: כי  כאשר  הגיעה המכה העשירית - מכת בכורות: באה בת פרעה [בתיה] אל משה  בתלונות: מדוע הביאו על  מצרים ועל בית אביה את המכה הקשה  הזאת? <br />ענה לה משה: כי הזהיר את אביה - פרעה  לפני כן  שאם לא ישלח את עם ישראל אחרי כל עבודות הפרך -  ייענש בזו המכה - אבל הוא סירב. לכן הגיעה המכה, אבל המכות לא פגעו בבת פרעה- כי ה' זכר את כל חסדיה בכל ימי חייה [התכוון שהיא הצילה אותו]<br />בהמשך האגדה מספרת: "ויהי כאשר גדל קול הצעקה בעיר, וייגש פרעה אל משה ואל אהרון ויתחנן אליהם לאמור: קומו צאו אתם ואחיכם העברים וכל אשר להם מארצי , אך העתירו נא אל ה' אלוהיכם בעדי! ויאמר משה: הנה גם אתה בכור לאמך, אולם אל תירא, כי חיו תחיה בעבור ראותך את כוח ה' הגדול וזרועו החזקה!<br />כנראה שמשה התפעל מהשינוי שחל אצל פרעה אחרי כל המכות- כי מעתה הוא הכיר בגדולת ה'!<br /> לסיכום, לאור האמור לעיל: לאורך כל הזמן פרעה העביד את עם ישראל בפרך והגביר את גזרותיו כלפיהם- במטרה לייאש אותם,<br />לעקור מהם את יצר הקיום. בסופו של דבר – אלוקים השיב לו מדה כנגד מדה והמשפט שנאמר בתחילת החומש  - הוא מבטא את התוצאה ההפוכה אליה לא התכוון  כלל להגיע:<br />"וְכַאֲשֶׁר יְעַנּוּ אֹתוֹ כֵּן יִרְבֶּה וְכֵן יִפְרֹץ" [שמות א' י"ב] כאז גם היום - כאשר אנו רואים את רשעותם של האויבים סביבנו, עלינו להתחבר ביתר שאת אל התורה באופן מעשי – היינו- לשמור שבת כהלכתה ולקיים את המצוות המוטלות עלינו - רק  כך בע"ה נזכה במהרה לניצחון ואף לגאולה ויפים וחשובים דברי דוד המלך:<br />"בִּפְרֹחַ רְשָׁעִים, כְּמוֹ עֵשֶׂב, וַיָּצִיצוּ, כָּל-פֹּעֲלֵי אָוֶן:  לְהִשָּׁמְדָם עֲדֵי-עַד". [תהלים, צ"ב, ח']<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

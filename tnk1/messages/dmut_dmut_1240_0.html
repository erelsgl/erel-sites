<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
<meta http-equiv='Content-Type' content='text/html; charset=windows-1255' />
<meta http-equiv='Content-Script-Type' content='text/javascript' />
<meta http-equiv='revisit-after' content='15 days' />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>צפניה</title>
<meta name='author' content='אראל סגל' />
<meta name='receiver' content='מדור תרי-עשר כפית של נח"ת אב אלול התשס"ב' />
<meta name='jmQovc' content='tnk1/messages/dmut_dmut_1240_0' />
<meta name='tvnit' content='' />
</head><body class='tguva'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'>
<a href='../index.html'>ראשי</a>&gt;<a href='../dmut/dmut/1240.html'>צפניה נביא</a>&gt;</div>
</div>
<!--NiwutElyon1-->
<h1 id='h1'>צפניה</h1>
<div style='display:none'>
<p>מאת: אראל סגל
<p>אל: מדור תרי-עשר כפית של נח"ת אב אלול התשס"ב
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>תגובה ל: <a href='../dmut/dmut/1240.html'>צפניה נביא</a> שנכתבה ב20:58:59&nbsp;&nbsp;08.11.2004
<hr />
<div id='tokn'>
צפניה א'<br />בפרק א' מנבא צפניה על סוף העולם. הסוף של הכל.<br />בפסוק הראשון של הנבואה (א', ב) הוא אומר: "אסוף אסף כל מעל פני האדמה, נאום ה'". ובהמשך הנבואה הוא מפרט את המילה "כל" - הוא עובר על כל העולם בצורה מסודרת, ומסביר שה"כל" כולל ממש הכל:<br />·	בפסוק ג הוא עובר על העולם בחלוקה ביולוגית, מבפנים החוצה: אסף אדם ובהמה, אסף עוף השמים ודגי הים, והמכשלות את הרשעים; - לפי המפרשים "המכשלות" הם השמש, הירח והכוכבים (שהרשעים עובדים אותם):<p><br />·	בפסוקים ג-ד הוא עובר על המעגל הפנימי (האדם) בחלוקה גיאוגרפית, מבחוץ פנימה: ...והכרתי את האדם מעל פני האדמה, נאום ה'. ונטיתי ידי על יהודה, ועל כל יושבי ירושלים, והכרתי מן המקום הזה (הנביא נמצא מן הסתם במרכז ירושלים, במקום שיש הרבה קהל, והוא קורא לו "המקום הזה"); <p><br />·	בפסוקים ד-ו הוא עובר על המעגל הפנימי (המקום הזה) בחלוקה רוחנית, מבפנים החוצה: ...והכרתי מן המקום הזה: <br />o	את שאר הבעל, את שם הכמרים (הקרובים ביותר לבעל) עם הכהנים (הקרובים ביותר אל ה', שגם הם שיתפו פעולה עם הכמרים),<br />o	ואת המשתחווים על הגגות לצבא השמים (עובדי האלילים ה'פשוטים'); ואת המשתחווים הנשבעים לה', והנשבעים במלכם (עובדי ה' ה'פשוטים', שגם הם חטאו ונשבעו במולך שלהם). <br />o	ואת הנסוגים מאחרי ה'; ואשר לא ביקשו את ה', ולא דרשוהו (אנשים שאין להם שום קשר רוחני - לא לעבודת-אלילים ולא לעבודת ה'). <br />בפסוק הבא (פסוק ז) מסביר צפניה מהו האירוע שיביא לסוף של הכל: "הס מפני ה' א-לקים, כי קרוב יום ה', כי הכין ה' זבח, הקדיש קרואיו": עוד מעט יבוא יום ה', היום שבו יטבח ה' את הכל (ייתכן שהנביא נמצא בבית-המקדש, ולכן הוא משתמש בדימוי של זבח). ובפסוקים הבאים הוא שוב מסביר שכולם - כולל כולם - ייטבחו ביום ה': <br />·	בפסוק ח הוא מתחיל מבפנים - מהארמון המלכותי: והיה ביום זבח ה', ופקדתי על השרים, ועל בני המלך, ועל כל הלובשים מלבוש נוכרי (המקורבים לשלטון האשורי, שלובשים בגדים על-פי מיטב האופנה הנכרית). <br />·	בפסוק ט הוא יוצא החוצה, אל מפתן-הכניסה, שלידו נמצאים המשרתים: ופקדתי על כל הדולג על המפתן ביום ההוא; הממלאים בית אדוניהם חמס ומרמה. <br />·	בפסוקים י-יא הוא יוצא עוד החוצה, אל השכונות השונות של ירושלים: והיה ביום ההוא, נאום ה', קול צעקה משער הדגים (בצפון-מזרח חומת העיר), ויללה מן המשנה (שכונה בצפון-מערב העיר - ע' 'דעת מקרא'), ושבר גדול מהגבעות (איזור מגורים בדרום-מערב העיר). הילילו, יושבי המכתש (איזור מסחרי בדרום-מזרח העיר), כי נדמה כל עם כנען, נכרתו כל נטילי כסף (הסוחרים, שמוכרים סחורה ונוטלים כסף). <br />·	בפסוקים יב-יג הוא יוצא עוד החוצה, אל הכרמים של אנשי ירושלים שנמצאים מחוץ לחומותיה: והיה בעת ההיא אחפש את ירושלים בנרות; ופקדתי על האנשים הקופאים על שמריהם, האומרים בלבבם 'לא ייטיב ה' ולא ירע'. והיה חילם למשיסה ובתיהם לשממה; ובנו בתים ולא יישבו, ונטעו כרמים ולא ישתו את יינם (מכיוון שהוא מדבר על בעלי-הכרמים, הוא מדמה אותם ליין שעומד בשקט ובשלווה על שמריו). <br />·	בפסוקים יד-טז הוא יוצא עוד החוצה, מחוץ לירושלים, ומתאר את סופם של הגיבורים בערים הבצורות: קרוב יום ה' הגדול, קרוב ומהר מאוד; קול יום ה', מר צורח שם גיבור. יום עברה היום ההוא: יום צרה ומצוקה, יום שואה ומשואה, יום חושך ואפילה, יום ענן וערפל. יום שופר ותרועה, על הערים הבצורות, ועל הפינות הגבוהות. (פינה = מגדל פינתי בחומה).<br />·	ובפסוקים יז-יח הוא יוצא גם מהערים הבצורות, ומתאר את סופם של כל יושבי הארץ: והצרותי לאדם, והלכו כעיוורים - כי לה' חטאו; ושופך דמם כעפר, ולחומם כגללים. גם כספם גם זהבם לא יוכל להצילם ביום עברת ה', ובאש קנאתו תיאכל כל הארץ: כי כלה אך נבהלה יעשה את כל יושבי הארץ. <br />לאחר שצפניה תיאר באופן כל-כך ממצה את הסוף של הכל - קשה להאמין שיש עוד תקוה. אבל בכל זאת יש תקוה, כמו שנראה בפרק הבא.<br />צפניה ב'<br />על-פי המיתולוגיה של המדענים, בעבר הרחוק שכנו בכדור-הארץ זוחלים ענקיים שנקראו "דינוזאורים". בשלב כלשהו בהיסטוריה הדינוזאורים נכחדו. אף-אחד לא יכול להגיד בוודאות מתי ולמה זה קרה - יש הרבה אגדות שונות בנושא זה. אבל לענייננו מה שחשוב הוא, שהאסון שהכחיד את הדינוזאורים פסח על החיות הקטנות יותר ששכנו בכדור-הארץ - היונקים. ולאחר שהדינוזאורים נכחדו, היונקים - הקטנים והחלשים - השתלטו על העולם.<br />תהליך דומה מתואר בספר צפניה.<br />בפסוק א נאמר: "התקוששו וקושו, הגוי לא נכסף". פירושים שונים הוצעו לביטוי "לא נכסף". לדעתי הכוונה היא לאותם אנשים שלא הושפעו מהכסף, שהכסף לא השתלט על נפשם.<br />ואכן, אם נקרא שוב בפרק א' נראה שרוב הפורענויות שנזכרות שם מכוונות לעשירים ולמכובדים, והכסף נזכר שם פעמיים: והיה ביום זבח ה', ופקדתי על השרים ועל בני המלך... ופקדתי על כל הדולג על המפתן ביום ההוא, הממלאים בית אדוניהם חמס ומרמה... הילילו, יושבי המכתש: כי נדמה כל עם כנען, נכרתו כל נטילי כסף. והיה חילם למשיסה, ובתיהם לשממה; ובנו בתים ולא יישבו, ונטעו כרמים ולא ישתו את יינם... גם כספם גם זהבם לא יוכל להצילם ביום עברת ה', ובאש קנאתו תיאכל כל הארץ....<br />הכסף והזהב לא יוכלו להציל את בעליהם; דווקא "הגוי לא נכסף", האנשים שאינם בוטחים בכספם ואינם עסוקים כל ימיהם בצבירת כסף ורכוש, דווקא להם יש סיכוי.<br />הנביא קורא להם (פסוק א) "התקוששו וקושו" כלומר - התאספו ואספו אחרים אתכם (מלשון "לקושש קש לתבן"). הוא אומר להם למהר (פסוק ב): בטרם לדת חוק, כמוץ עבר יום; בטרם לא יבוא עליכם חרון אף ה' - בטרם לא יבוא עליכם יום אף ה'. כלומר: מהרו להתאסף, לפני שהחוק (גזירת-ההשמדה) ייוולד וייצא לפועל, ולפני שהיום יעבור כמו מוץ שעף ברוח ולא שב; לפני שיבוא עליכם זעמו של ה' ביום ה'. ואז הוא נותן להם תקוה - הוא מסביר להם מה הם צריכים לעשות כדי להינצל (פסוק ג): בקשו את ה', כל ענווי הארץ אשר משפטו פעלו; בקשו צדק, בקשו ענווה -- אולי תיסתרו ביום אף ה'. אתם, העניים, הענווים, הגוי לא נכסף - התאספו כולכם ובקשו את ה'; אם תמהרו - אולי תיסתרו ותינצלו מהסוף שיבוא על הכל ביום אף ה'.<br />וגם בסוף הספר אומר צפניה, שהיחידים שישרדו בפורענות שתבוא על יהודה יהיו - העניים והחלשים (ג', יב): והשארתי בקרבך עם עני ודל; וחסו בשם ה'.<br />
<br />
</div><!--tokn-->
<h2 id='tguvot'>תגובות </h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body></html>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <title>תוספת ל: שמואל ב יח</title>
 <meta name='author' content='חגי הופר' />
 <meta name='receiver' content='' />
 <meta name='jmQovc' content='tnk1/messages/prqim_t08b18_1.html' />
 <meta name='tvnit' content='' />
</head>
<body lang='he' class=''><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../prqim/t08b18.htm'>שמואל ב יח</a>&gt;</div>
</div>
<!--NiwutElyon1-->
<h1 id='h1'>תוספת ל: שמואל ב יח</h1>
<div id='idfields'>
<p>מאת: חגי הופר</p>
<p>אל: </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<p class='teur_tguva'>נכתב ב: 07:29:13&nbsp;&nbsp;08.03.2009, כתוספת/תגובה ל: <a href='../prqim/t08b18.htm'>שמואל ב יח</a></p>
<div id='tokn'>
"או עשיתי בנפשו (בנפשי קרי) שקר וכל דבר לא יכחד מן המלך ואתה תעמוד מנגד" (שמואל ב', יח', 13).<p>זמן מה אני כותב פה בין היתר גם על נושאים נוצריים ואני מתווכח איתם ומנגח אותם. ואולם, יש לומר כי כל זה הוא רק רובד אחד של העניין – הרובד של הבנת נקרא ניתן לקרוא לו, כשעל כך אפשר להתווכח ואכן התווכחו עליו לאורך ההיסטוריה ויש פנים לכאן ולכאן. ניתן לומר כמעט שאי-אפשר להכריע בין שתי הגישות, היהודית והנוצרית, שכן כל אחת יש לה מה שהיא נסמכת עליו וכל אחת מפרשת את הכתובים על-פי ראות-עיניה. כך, למשל, את הכתוב – "שמע ישראל ה' אלוהינו ה' אחד" (דברים, ו', 4) מפרשים היהודים, כפי שראינו, כביטוי לאחדות המוחלטת של האל, ואילו הנוצרים רואים כאן אחדות מורכבת, הנראית דרך החזרה המשולשת של שם ה' בכתוב. וכאלה יש דוגמאות אין ספור. אם כך כיצד נוכל להכריע בין השתיים? זו סוגיה אף יותר מסובכת ממשפט שלמה ואי-אפשר לומר פה – "גזרו" (מלכים א', ג', 26), אף כי גם כאן מידת האמונה נבחנת על-פי מידת ההקרבה שמוכנים כל אחד מהצדדים לבצע. וכן אומר ישוע בברית החדשה – "אם לא תהיה צדקתכם גדולה מצדקת הפרושים לא תוכלו להיכנס אל מלכות האלוהים". אך ההיסטוריה מלמדת שגם כאן וגם כאן מסרו את הנפש על העקרונות הדתיים. אם כך השאלה חוזרת – כיצד נוכל להכריע? <br />אלא שכאן עליי להתוודות וכמו לומר – "את חטאי אני מזכיר היום" (בראשית, מא', 9), שכן האמת היא שגם אני חוויתי את החוויה המתוארת בכתבי הנוצרים של כפרת החטאים בקריאה בשם ישוע. היה זה לפני כמה שנים, לאחר שחילקו לי כמה מיסיונרים ספר נוצרי, שהייתה בסופו הנחייה לתפילה קצרה של בקשת ישועה, מתוך שהייתי פתוח-ראש וגם זקוק לישועה המדוברת, הלכתי על-פי ההנחיות והתפללתי את התפילה הקצרה המדוברת. והתפילה הזו עבדה; מיד בסיומה הרגשתי כאילו כוח גדול ובלתי-מוסבר, כוח אלוהי, נכנס לגופי ומטהר אותי מחטאיי. ובאמת מנקודה זו לא שבתי עוד לחטא שאפיין אותי, שנראה לי שלכך מתכוון הכתוב כשהוא אומר – "חטאות נעוריי ופשעי אל תזכר" (תהילים, כה', 7). וזו, על כל פנים, התשובה לשאלה ששאלנו קודם ומה שמכריע את הכף – החוויה האישית, שעליה אין בכלל מה להתווכח. לא להודות בכך תהיה כפיות טובה ועשיית שקר בנפשי, כנאמר בפסוק למעלה. וכל דבר לא יעלם מן המלך, אלוהים. ואתה תעמוד מנגד, כמו שאומרים היהודים ליהודה איש קריות לאחר הסגרתו של ישוע והחזרה בו – "זה עניינך". עוד אחד שחזר בו הוא שאול התרסי – וזה יותר קרוב לדוגמא שלנו כאן.<br />ומדוע שמרתי זאת זמן כה רב בבטן והכחשתי זאת אף ביני ובין עצמי? נראה לי שהאשם בכך הוא החינוך היהודי שקיבלתי, שדוחה את הבשורה הנוצרית ואת מושיעה ישוע בשתי ידיים. ממש אפשר להרגיש כאילו זו מילה גסה בחברה היהודית, גם זו שאינה דתית, ואולי הדבר נגזר מהרדיפות הגדולות שעבר עמנו מידי הנוצרים לאורך ההיסטוריה, כפי שמלמדים אותה במערכת החינוך. ההרגשה הייתה כמו המצווה שבתורה – "ושם אלהים אחרים לא תזכירו לא ישמע על פיך" (שמות, כג', 13). וזו היא התניה חזקה ביותר, כי תמיד הרגשתי וכן גם עכשיו חלק בלתי נפרד מעמי. אבל המחשבה היותר נכונה תאמר, כי למה בכלל עלינו לדחות את המשיח, שבא משורותינו, בלי להקדיש לכך כל מחשבה? יש פה איסור, טאבו, רציני, שקשה לתת לו הסבר רציונאלי. ועל כל פנים עליי לומר מזווית ראייתי כפי שהסברתיה, כי חבל מאוד שכך הם פני הדברים, כי זוהי אכן הדרך היחידה לגאולה. והלב נשבר. אך כמאמר הכתוב – "לב נשבר ונדכה אלהים לא תבזה" (תהילים, נא', 19). ולשאלה שהזכרנו, מה בדבר כל ההיסטוריה העקובה-מדם שחווה עמנו? עליי לומר שזו גם השאלה שאני שאלתי ואף הגדלתי ואמרתי שאין לפטור זאת בקלות, בלי לפתור זאת, כפי שהיו עושים ברגיל בני שיחי הנוצרים, שהרי גם בברית החדשה נאמר, כי 'העץ ניכר בפריו', ואם אלה הפירות של הנצרות, כפי שמופיע בברית החדשה מפי היהודים בקשר לצליבה – "דמו עלינו ועל בנינו", אמירה שהיוותה מקור לאנטישמיות רבה – כי אז הם באושים ביותר. והשאלה הזו טובה מאוד ואני לא בטוח שיש לי תשובה טובה, אלא כפי שאמרתי עם החוויה האישית אין מה להתווכח והיא מאפילה על כל דבר אחר, כך שגם אם יש דברים שאין ביכולתי להסביר, הלוא לא תחת אלוהים אני ומותר גם להישאר ללא תשובה בלי שעצם האמונה תיפגע. ובכל-זאת, אוכל לנסות ולומר את מה שגם אמרו לי – שהם לא היו נוצרים אמיתיים, לא משיחיים אמיתיים, לא הולכים בדרכו של ישוע באמת, כפי שגם הוא אומר בברית החדשה, כי רבים יבואו ויקראו בשמו והוא יאמר להם, כי הוא אינו מכיר אותם, "סורו ממני כל עושי רע". כמחשבה יותר גדולה אוכל להוסיף ולומר, כי כנראה יש בעיה בעצם המיסוד של הדת שגורם שירבו חלליה והיא תאבד מעוקצה. כך קמה הרפורמציה הפרוסטנטנטית מבית היוצר של לותר על גב הכנסייה הקתולית, למשל, כפי שידוע לרוב. כך גם הנצרות הקדומה הייתה קומוניסטית ושיתופית ולא כך היא לרוב הנצרות המאוחרת. אך כל אלה הן כבר ביקורות פנימיות וכלליות, שלא מורידות מעצם העניין המרכזי שאנו אומרים פה, כאמור.<p>ומנקודת מבט זו אפשר גם להסביר לאחור, בצורה רטרואקטיבית, את הדברים הקודמים שאמרנו אודות המחשבה הנוצרית. ואין זה מוריד מהאמינות לדעתי, אלא אף מעלה אותה, כי שינוי הדעה הוא אפשרי בחיים. ומה גם שהדברים שאמרנו עצמם אינם כה מוחלטים והרבה פעמים הם מעצמם רומזים על הכיוון שאנו מעלים פה. נסקור אותם בקצרה ובכך גם נבצע תיקון:<br />אמרנו במאמר "איש ואישה בעולם הבא", כי ישוע אמר, שאלוהים הוא לא אלוהי המתים, אלא החיים. ראינו שגם הגמרא אומרת כך, אך דברי ישוע הם קודמים בזמן להם ומהווים מקור לכך. וזה גם מראה שלא תמיד יש סתירה בין הנאמר פה ושם, כפי שאחד עשוי לחשוב.<br />אמרנו במאמר "תוספת לתהילים קו", כי "ותחשב לו לצדקה" מתייחס לאלוהים ולא לאברהם. אך באותו האופן הוא גם יכול להתייחס לאברהם – ואין להכריע. וכך גם פירשו ממפרשים היהודים.<br />אמרנו במאמר "תוספת לבראשית א", כי "בראשית ברא" יכול להתפרש גם כ'קרייסט'-ראש, וזה מתאים לקו מחשבה הנוצרי, אבל מאוחר יותר אמרנו שזו היא דוגמא לאיך אפשר לכתוב כל דבר כמעט על הכתוב, אך צריך להבחין בין דברים בעלי תוקף ובין השערות-בעלמא. אלא שהמדרש תקף, כך נראה, וכן שממין זה הם הרבה מהמדרשים שאני מביא לתנ"ך בהמשך, כך שהפוסל – במומו פוסל, או כפי שמובא בברית החדשה – "טול קורה מבין עיניך".<br />אמרנו במאמר "תוספת לבראשית כב", כי יצחק לא נעקד, בעוד ישוע כן נצלב, על פי המסופר, אך ההקבלה לא חייבת להיות של מאה אחוזים, מה גם שישוע לבש עטרת-קוצים, כפי שכתבנו, שמבטאת את היותו בנוסף ליצחק גם השה לעולה.<br />אמרנו במאמר "תוספת לבראשית מט", כי "לא יסור שבט מיהודה" יכול להיות מפורש בכל מיני אופנים, אך יש לומר, כי הפירוש הנוצרי הוא הנראה ביותר, כי אחרי בוא ישוע נסגרה הסנהדרין וזהו השבט המדובר, ולא ראשי הגלויות שבבבל.<br />אמרנו במאמר "תוספת לדניאל ט", כי "שבעים שבעים" מדבר פחות או יותר על זמן החשמונאים, ואולם חישוב זה הוא לא מדויק ואילו החישוב הנוצרי מדויק על היום. גם את נאמר על חלוקת הזמנים לשבעה שבועות ולששים ושניים ניתן לפתור בקלות, שכן חלוקת זמן זו מסמנת את זמן בנייתה של ירושלים מאז ההכרזה בנחמיה ב'. <br />אמרנו במאמר "תוספת לישעיה ט", כי "ויקרא שמו... אל גיבור" מופיע כצירוף אף במקום אחר – "אלי גיבורים", ואף כי הדבר יתכן – יתכן אף לומר כי הכוונה פה היא לאל ממש. ויש גם כתובים אחרים שתומכים בכך.<br />אמרנו במאמר "תוספת לישעיה ז", כי "העלמה" היא לא בתולה והיא נגזרת מ'עול ימים' ועדיין הסבר זה נראה משכנע, אך אין זה משנה כהוא-זה לפירוש של עלמה כבתולה, שכן הצעירות באה בדרך-כלל עם הבתולים. ובתרגום היווני כך תורגמה המילה.<br />אמרנו במאמר "תוספת לדברים ו", כי "ה' אחד" נקרא לכמה כיוונים, כפי שאמרנו גם כאן, וכי לפי הגישה הנוצרית ישוע הוא אפשרי המציאות ולא מחויב המציאות, אך מי אמר שאפשרי המציאות לא מספיק לנו ומי אמר שהוא לא מחויב המציאות באופנים אחרים?<br />אמרנו במאמר "תוספת לירמיה לא", כי לאחר הכתוב על "הברית החדשה" אומר הכתוב, כי ישראל הוא עם הנצח, ואמנם ישראל הוא עם הנצח ואין כל סתירה בדבר, שכן גם בברית החדשה נאמר, כי בסוף הימים יחזרו ישראל לאביהם שבשמיים ויאמינו בבשורה.<br />אמרנו במאמר "תוספת לישעיה יד", במאמרנו על "הלל בן שחר", שהרמב"ם אומר, שאין למלאכים בחירה, ואולם הרמב"ם, עם כל הכבוד, הוא לא הפוסק האחרון שלנו. בנוסף, הלל בן שחר אמנם מסמן את מלך בבל, אך הוא יכול לסמן ולסמל בנוסף לכך גם את השטן. וזה דבר שאנו רואים לכל אורך הדרך, כי בנוסף לסימון הישיר יש גם סימון עקיף, משני, אף כי ברגיל הוא זה החשוב יותר לענייננו. באותו האופן ראינו כי הנביא ירמיה מתאר את עצמו באופן דומה לתיאור המשיח, כי גם הוא מסמל אותו.<br />אמרנו במאמר "תוספת לישעיה יט", כי "אדנים קשה" הוא לשון ריבוי של כבוד והוא אכן כך, אך אין זה אומר שלשון הריבוי של 'אלוהים' לא אומרת דרשני.<br />אמרנו במאמר "תוספת לישעיה ב", שהשווינו אותו לתהילים ב' בעיקר, כי אין שני משיחים אלא דמות אחת מורכבת, והוא אכן כך – אין שני משיחים, אלא שתי ביאות של משיח אחד.<br />אמרנו במאמר "התורה לא תתבטל בימות המשיח", על ירמיה לא', כי התורה היא נצחית, והיא אמנם כזו, וכך אף בברית החדשה ישוע אומר, כי הוא לא בא לבטל את התורה, אלא למלאת אותה, וכי המבטל אחת מן המצוות ומלמד כך – קטון יקרא במלכות שמיים. וכן יש לדייק – תורת החסד היא זו שלא מתבטלת. ועוד יש לומר, כי גם בין היהודים יש ויכוח בדבר השאלה הזו.<br />אמרנו במאמר "יחיד-אחד-לבד", כי גם אם נאמר ש'אחד' זו אחדות מורכבת הרי ש'לבד', כמו בפסוק – "אין עוד מלבדו", זו אחדות מוחלטת. ואולם, אין הוכחה לכך שכך הם אכן פניי הדברים. <br />אמרנו במאמר "אבשלום מקביל ליש"ו" (לא אני נתתי את הכותרת), כי קיים תסביך אדיפאלי בנצרות כלפי היהדות ואולי באמת קיים תסביך כזה, או כמו שנכתב בברית החדשה, ישראל הוא עץ הזית המקורי, על כן אל לענפים שהרכבו להתנשא עליו. <br />אמרנו במאמר "תוספת לזכריה יד", כי התגשמות הכתוב "ביום ההוא יהיה ה' אחד ושמו אחד" יהיה בתיווך היהדות, אך זו היא סברה בעלמא ובאותה מידה התיווך יוכל להיעשות באמצעות הנצרות.<br />אמרנו במאמר "הנושאים את עץ פסלם = צלב", את הנאמר בכותרת, ואולם גם זו היא סברה בעלמא.<br />אמרנו במאמר "תוספת לבראשית ג", כי העקב של יעקב יכולה לסמן את הצליבה וכך אמנם הוא, ועוד אמרנו כי המלאך היה לדעת חכמים שרו של עשו והוא על-פיהם הנצרות, ואולם אין דבריהם מחייבים אותנו, כאמור.<br />אמרנו במאמר "גודל העם אינו קובע", כי "הן גויים כמר מדלי", כמאמר הכתוב, ואולם הכתוב מדבר על ההמונים חסרי האלוה או עובדי האלילים, שאכן הם כמר מדלי. והמילה 'כמר' אינה מסמנת כומר.<br />אמרנו במאמר "תוספת לזכריה יג", כי "רוח הטומאה" זו הנצרות, ואולם הכוונה היא לכל עבודת אלילים.<br />אמרנו במאמר "טוטפות" וגו', כי התפילין הם במקום הראש, הגלגלתא, והוא אכן כך.<p>כך שאנו רואים שכל המאמרים יכולים להתהפך לטובה וזה מה שמראה לנו שוב שלא האות הכתובה היא העיקר, עם כל החשיבות שיש גם לה, שהרי אלה שני קצותיו של חבל אחד, או שני צדדיו של מטבע אחד, שאי-אפשר לזה בלא זה, ובכל-זאת – אלא שהחוויה האישית והקשר הבלתי-אמצעי עם אלוהים הם העיקר, ואם בא זה תחילה אז יכול לבוא זה אחר-כך ביתר קלות, כפי שכתוב – "הן לא קצרה יד ה' מהושיע ולא כבדה אזנו משמוע, כי אם עונותיכם היו מבדילים בינכם לבין אלהיכם וחטאותיכם הסתירו פנים מכם משמוע" (ישעיה, נט', 1-2). ואמנם, לאחר הארה זו לא נוכל עוד לטעון, כי יש שוויון בויכוח בין היהדות והנצרות - אף כי זה דבר עקרוני, שהרי אלוהים רוצה אמונה ועל כן לא מפרש לנו את הדברים לגמרי ומגיש לנו אותם על מגש של כסף, אף שזאת מה שעשה, בעצם, עם בנו – אלא שנאמר, כי בקריאה זהירה נוכל לראות איך בכל-זאת נוטה הכף בבירור לצד הנוצרי, ודי אם נזכיר את ההזכרות של מושג 'בן-האלוהים' בתנ"ך ואת האנשתו של האל, בניגוד לאיך שמסביר אותה הרמב"ם ב"מורה נבוכים" שלו. ועוד היד נטויה.  ואולי הדרך היא דו-סטרית וגם לימוד טוב יכול לפתוח את עיני הלב לראות את האמת הגדולה הזאת, אך דומני שדרך זו היא קשה יותר, ובכל אופן פשוטה יותר ועדיפה יותר לטעמי היא התפילה מעומק הלב וההתכוונות האישית לעבר האמת. זה, על כל פנים, מה שהכריע אצלי את הכף. "וכל עצי השדה ימחאו כף" (ישעיה, נה', 12).<br />
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

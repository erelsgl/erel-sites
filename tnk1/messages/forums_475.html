<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת תרומה - מדוע ה' זקוק למקדש בזמן שהעולם כולו בחזקתו</title>
<link rel='stylesheet' type='text/css' href='../../_script/klli.css' />
<link rel='stylesheet' type='text/css' href='../../tnk1/_themes/klli.css' />

<meta property='og:url' content='http://tora.us.fm/tnk1/messages/forums_475.html'/>
<meta name='author' content="אהובה קליין" />
<meta name='receiver' content="" />
<meta name='jmQovc' content="tnk1/messages/forums_475.html" />
<meta name='tvnit' content="" />
<link rel='canonical' href='http://tora.us.fm/tnk1/messages/forums_475.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_messages_forums_475' class='mamr '>

<div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../tnk1/index.html'>ראשי</a>&gt;<a href='../../tnk1/msr/1.html'>בין ה' לאדם</a>&gt;<a href='../../tnk1/msr/1mqdj.html'>עבודת ה' באמצעות מקדש וקרבנות</a>&gt;</div>

</div>
<!--NiwutElyon1-->
<h1 id='h1'>פרשת תרומה - מדוע ה' זקוק למקדש בזמן שהעולם כולו בחזקתו</h1>
<div id='idfields'>
<p>קוד: פרשת תרומה - מדוע ה' זקוק למקדש בזמן שהעולם כולו בחזקתו בתנ"ך</p>
<p>סוג: מאמר</p>
<p>מאת: אהובה קליין</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>פרשת תרומה- מדוע ה' זקוק למקדש בזמן שהעולם בחזקתו?<br />מאת: אהובה קליין.<br />בפרשה זו, בה כל בני ישראל מביאים תרומה-להקמת המשכן:זהב,כסף,נחושת,עורות תחשים,אבני שוהם..נאמר:<br />"ועשו לי מקדש ושכנתי בתוכם"<br />[שמות כ"ה,ח]<br />השאלות הן:<br />א] מדוע  נקרא המשכן בשם מקדש?<br />ב] מדוע הקב"ה זקוק למקדש,בזמן שהשמים והארץ הם בחזקתו?<br />ג] מתי ייבנה בית המקדש השלישי?<br />התשובה לשאלה א]<br />לפי דברי רבינו בחיי:המשכן נקרא מקדש,מפני שהוא מקודש על ידי שריית השכינה,ואפשר לומר כי הוא  כתבנית בית המקדש של מעלה.<br />רבינו בחיי מביא מדרש יפה אשר לפיו:אמר ה' לעם ישראל:אתם צאני ואני הרועה שלכם,ומדוע דווקא הדימוי של הצאן?<br />התשובה לכך כי: יחזקאל הנביא אומר: "ואתנה צאני ואני רועה"[יחזקאל ל"ד] ובתהלים[פ]נאמר: "רועה ישראל האזינה"-הכוונה שיעשו דיר לרועה והוא יבוא לבקרם.<br />ישעיהו הנביא אומר: "כי כרם ה' צבאות בית ישראל ואני שומר"[ישעיה,ה]<br />בני ישראל ככרם וה' שומר עליהם וההוכחה: "הנה לא ינום ולא יישן שומר ישראל"[תהלים קכ"א]<br />עם ישראל הם כבנים וה' כאביהם,כפי שנאמר: "בנים אתם לה' אלוקיכם ואני אביכם "[דברים י"ד]<br />ובמשלי נאמר: "עטרת זקנים בני בנים ותפארת בנים אבותם"[משלי י"ז]<br />לפי מדרש זה:אלוקים משרה את שכינתו בתוך עם ישראל.<br />ומוסיף רבינו בחיי:יש במילה: "ושכנתי" רמז למספר השנים שעמד בית ראשון ובית שני.<br />רבי יוסף יעקב אומר:שכל אחד יעשה מקדש  בליבו ויכין שם מקום להשראת השכינה וכאשר ה' ישכון בליבו של כל יהודי-אזי יתגשם הפסוק: "..ושכנתי בתוכם"<br />ויש פירוש שאומר: שהתורה קוראת למשכן בשם: "מקדש"-על שם ייעודו בעתיד-לקדש את עם ישראל.<br />לפי רש"י:  בית שממנו  תצא קדושה לאומה.<br />רשב"ם והחיזקוני מסבירים: כי המשכן הוא מקום המיועד לפגישת בין ה' לבני האדם.<br />התשובה לשאלה ב]<br />שלמה המלך בכבודו  ובעצמו תמה על כך באומרו: "הנה השמים ושמי השמים לא יכלכולך,אף כי הבית הזה אשר בניתי"[מלכים א,ח]<br />גם הנביא ישעיהו משתומם באומרו: "כה אמר ה' השמים והארץ הדום רגליי,אי זה בית אשר  תבנו לי,ואי זה מקום מנוחתי".<br />לפי ההסבר של מדרש רבה[שמות ל"ד]: "אתה מוצא כשנתן הקב"ה את התורה לישראל,אילו בא עליהם בחוזק כוחו לא היו יכולים לעמוד,שנאמר:אם יוספים אנו לשמוע את קול ה' אלוקינו ומתנו"-לכן ה' בא אל עמו בהתאם לכוחו,וההוכחה לכך,שנאמר: "קול ה' בכוח "- בכוחו  ולא נאמר,אלא בכוח-לפי כוחו של כל אחד ואחד."אצל האדם ישנה הגבלה לגבי דברים -מופשטים,והתורה מתייחסת לעניין זה בהתחשבות,וצווי זה חייב שייקלט אצלנו באמצעות חמשת החושים  שלנו.לכן הקב"ה מדבר בלשון ומושג של בני האדם,באמצעות משהו מוחשי.<br />הקב"ה מתאים את הערכים העל אנושיים לכלי קיבול-האנושיים.<br />התשובה לשאלה ג.<br />לבניין הבית השלישי כל ישראל מצפה:<br />לפי דברי הנביא ישעיהו: בית המקדש השלישי עתיד,בע"ה להיבנות באחרית הימים: "והיה באחרית הימים נכון יהיה בית הר ה' בראש ההרים ונשא מגבעות ונהרו אליו כל הגויים:והלכו עמים רבים ואמרו לכו:ונעלה אל הר ה' אל בית אלוקי יעקב ויורנו מדרכיו ונלכה באורחותיו-כי מציון תצא תורה ודבר ה' מירושלים"[ישעיה ב,ב-ג]<br />לפי דברי מיכה: "והיה באחרית הימים יהיה הר בית ה' נכון בראש ההרים ונישא הוא מגבעות ונהרו אליו עמים:והלכו גויים רבים ואמרו: לכו ונעלה אל הר ה' ואל בית אלוקי יעקב ויורנו מדרכיו ונלכה באורחותיו כי מציון..."<br />לגבי הזמן, מתי ייבנה המקדש השלישי,רבו הדעות,יש הסוברים: כי עתיד להיבנות אחרי בוא המשיח,ויש הסוברים כי המשיח בעצמו יבנה את המקדש.<br />ויש אומרים כי סמוך לבואו.<br />באשר לאופן בנייתו,גם רבו הסברות. יש כאלה הטוענים: כי המקדש יבנה על ידי ה',כמו שנאמר: "מקדש ה' כוננו ידיך"[שמות ט"ו,י"ז]<br />יש דעה  האומרת: כי המקדש יבנה על ידי אדם,אלא שמהשמים ירד לתוכו בית מקדש רוחני-ממש כירידת הנשמה לתוך הגוף הגשמי-כירידת האש של מעלה אל תוך האש של מטה.<br />באשר למיקומו של המקדש,גם כאן ישנן דעות שונות.<br />יש הסוברים:כי המקדש השלישי עתיד להיבנות במקום אשר בו נבנה בית המקדש השני,ויש האומרים: כי מיקומו יהיה רחוק מהעיר ארבעים מיל לצד צפון.<br />לסכום,<br />לאור האמור לעיל,המסקנה היא: למרות שאלוקים שולט על כל העולם,הוא  שואף להקמת המקדש בתוך עם ישראל הנחשבים לבניו,היות והם זקוקים למשהו מוחשי-בו ידעו כי השכינה שורה,<br />מתי יבנה המקדש? רק לאחר שיבנה נדע כולנו את התשובה. בכל אופן אנו מאמינים ומצפים:כי הדבר יכול להתרחש במהרה,בכל רגע-כמו שאנו מייחלים ומבטאים זאת בתפילתנו היום יומית: "יהי רצון מלפניך,ה' אלוקינו ואלוקי אבותינו,שיבנה המקדש במהרה בימינו..." אמן ואמן.<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

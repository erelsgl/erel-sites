<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tnk1/messages/forums_1775.html' />
 <title>פרשת: כי תצא-חשיבות הזיכרון לאורך חיינו/ אהובה קליין</title>
 <meta name='author' content='אהובה קליין ' />
 <meta name='receiver' content='' />
 <meta name='jmQovc' content='tnk1/messages/forums_1775.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../forums.html'>פורומים, דיונים</a>&gt;</div>
</div>
<!--NiwutElyon1-->
<h1 id='h1'>פרשת: כי תצא-חשיבות הזיכרון לאורך חיינו/ אהובה קליין</h1>
<div id='idfields'>
<p>מאת: אהובה קליין </p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>פרשת כי תצא - חשיבות הזיכרון  לאורך חיינו.<br />מאת: אהובה קליין. </p><p>פרשת כי תצא - פותחת  בפסוק הבא: "כִּי תֵצֵא לַמִּלְחָמָה, עַל אֹיְבֶיךָ; וּנְתָנוֹ יְהוָה אֱלֹהֶיךָ, בְּיָדֶךָ--וְשָׁבִיתָ שִׁבְיוֹ" [להלן :דברים : כ"א, י] <br />בהמשך הפרשה, התורה מזכירה לנו  אירוע חשוב:<br />"לֹא יָבֹא עַמּוֹנִי וּמוֹאָבִי, בִּקְהַל יְהוָה:  גַּם דּוֹר עֲשִׂירִי, לֹא יָבֹא לָהֶם בִּקְהַל יְהוָה עַד עוֹלָם.  עַל דְּבַר אֲשֶׁר לֹא קִדְּמוּ אֶתְכֶם, בַּלֶּחֶם וּבַמַּיִם, בַּדֶּרֶךְ, בְּצֵאתְכֶם מִמִּצְרָיִם; וַאֲשֶׁר שָׂכַר עָלֶיךָ אֶת בִּלְעָם בֶּן בְּעוֹר, מִפְּתוֹר אֲרַם נַהֲרַיִם--לְקַלְלֶךָּ.  וְלֹא אָבָה יְהוָה אֱלֹהֶיךָ, לִשְׁמֹעַ אֶל בִּלְעָם, וַיַּהֲפֹךְ יְהוָה אֱלֹהֶיךָ לְּךָ אֶת ־ הַקְּלָלָה, לִבְרָכָה:  כִּי אֲהֵבְךָ, יְהוָה אֱלֹהֶיךָ.  לֹא ־תִדְרֹשׁ שְׁלֹמָם, וְטֹבָתָם, כָּל ־ יָמֶיךָ, לְעוֹלָם". [להלן: כ"ג, ד'- ח']<br />בסוף הפרשה נאמר: "זָכוֹר, אֵת אֲשֶׁר ־עָשָׂה לְךָ עֲמָלֵק, בַּדֶּרֶךְ, בְּצֵאתְכֶם מִמִּצְרָיִם.  אֲשֶׁר קָרְךָ בַּדֶּרֶךְ, וַיְזַנֵּב בְּךָ כָּל־ הַנֶּחֱשָׁלִים אַחֲרֶיךָ--וְאַתָּה, עָיֵף וְיָגֵעַ; וְלֹא יָרֵא, אֱלֹהִים.  וְהָיָה בְּהָנִיחַ יְהוָה אֱלֹהֶיךָ לְךָ מִכָּל ־אֹויְבֶיךָ מִסָּבִיב, בָּאָרֶץ אֲשֶׁר יְהוָה ־ אֱלֹהֶיךָ נֹתֵן לְךָ נַחֲלָה לְרִשְׁתָּהּ--תִּמְחֶה אֶת־ זֵכֶר עֲמָלֵק, מִתַּחַת הַשָּׁמָיִם; לֹא, תִּשְׁכָּח".<br /> [פרק: כ"ה, י"ז-  י"ט]<br />בהפטרה אנו קוראים בספר ישעיהו [פרק נ"ד]<br />דברי נחמה  מפי  הנביא: "בְּרֶגַע קָטֹן, עֲזַבְתִּיךְ; וּבְרַחֲמִים גְּדֹלִים, אֲקַבְּצֵךְ.  בְּשֶׁצֶף קֶצֶף, הִסְתַּרְתִּי פָנַי רֶגַע מִמֵּךְ, וּבְחֶסֶד עוֹלָם, רִחַמְתִּיךְ - אָמַר גֹּאֲלֵךְ, יְהוָה".[ישעיהו  נ"ד, ז']<br />השאלות הן:<br />א] באיזו מלחמה מדובר וכיצד ניתן להגיע לניצחון?<br />ב]  מה ניתן ללמוד מהציווי "לֹא יָבֹא עַמּוֹנִי וּמוֹאָבִי, בִּקְהַל יְהוָה"<br />ג]  מה חשיבות הזיכרון בחיינו - ומה הקשר לדברי ישעיהו בהפטרה? <br />תשובות<br />סוג המלחמה  והדרך להגיע לניצחון.<br />על פי רש"י: מדובר במלחמת רשות- כלומר כאשר עם ישראל  יעלה בדעתו לצאת למלחמה ,רש"י מבסס  את דבריו–על  נושא עניין השבי והרי במלחמת ארץ ישראל אין לומר :"ושבית שביו" לכן כאן אין הכוונה למלחמת יהושע שמטרתה הייתה כיבוש ארץ ישראל.<br />חז"ל סוברים : כי התורה מעבירה מסר    לעם ישראל  להיות מאוחדים  מדובר כאן: "כי תצא" בלשון יחיד –כדי ללמד את עם ישראל כי ניתן לנצח את האויבים בתנאי שהעם מאוחד כאיש אחד בלב אחד.<br />וזאת בדומה למצב שבני ישראל היו שרויים בזמן מתן תורה בהר סיני.<br />חז"ל מביאים הוכחה לדבריהם:" דורו של אחאב כולם עובדי עבודה זרה היו, ועל שלא הייתה ביניהם מחלוקת, היו מנצחים במלחמה" [ירושלמי פאה א', א']<br />יש אומרים: כי מדובר במלחמת היצר של האדם - יצר הרע מנסה להכשיל את האדם בכל הזדמנות, האדם חייב להיות ערני ומוכן להילחם בכל עת נגד יצרו ולהכניעו.<br />רבי מנחם מנדל מקוצק אומר: כי מתוך המילים: "כי תצא" ניתן ללמוד שאין לשבת בחיבוק ידיים ולחכות שהאויב יפתיע, אלא יש להקדים רפואה למכה ולתפוש יוזמה ולהכות באויב ראשון באדמתו שלו- ואז מובטח: "ונתנו ה' אלוקיך בידך"<br />הדבר אמור גם  לגבי מלחמתו הפרטית של האדם נגד יצר הרע.<br />עליו לפעול בנחישות נגד יצר הרע- כדי למנוע ממנו מראש התחברות אליו, אך אם לא יעשה כך, הדבר יגרום לקשיים וכשירצה להיאבק  נגד היצר- יהיו לכך מכשולים מרובים.<br />דוד המלך אומר:<br />"לְדָוִד בָּרוּךְ יְהֹוָה צוּרִי הַמְלַמֵּד יָדַי לַקְרָב אצבעותיי לַמִּלְחָמָה". [תהלים  קמ"ד ,א]<br />דוד המלך היה יוצא עם  מגן מיוחד למלחמה - היו  לו שש קצוות<br />משולש כפול מלמטה  למעלה ומלמעלה למטה.<br />דוד מתפלל אל ה' ואומר  אין זו מלחמה פרטית  שלי- הרי זו מלחמת ה' –כדבריו: "הֲלֽוֹא־ מְשַׂנְאֶ&#1430;יךָ יְהוָ&#1445;ה אֶשְׂנָ&#1425;א    מִתְקֽוֹמְמֶ&#1431;יךָ אֶתְקוֹטָֽט- ": [תהלים קל"ט, כ"א] אני יוצא עם המגן שלי המיוחד הרומז - לארבע קצוות העולם - צפון, דרום, מזרח ומערב ועוד שתי קצוות למעלה ולמטה - בכך אני מעיד שה' ברא את כל העולם – את ארבע רוחות השמים העליונים והתחתונים והנקודה המרכזית שהיא המגן דוד- זו הנקודה השביעית כנגד המרכבה.<br />החיד"א מבאר [בספרו :"ראש  דוד]את המילה: "אֹויְבֶיךָ"-בלשון רבים.<br />זה כולל את המקטרגים למעלה, כל שונאי ישראל- יש להם למעלה שרים שמסיתים אותם ומפעילים- אותם נגד עם ישראל.<br />ומוסיף  החיד"א- כל מי  שיש לו אויב מלמטה יש  לו אויב מלמעלה מסית את האויב למטה - להילחם נגד האדם ,לכן אומר הנביא ישעיהו: "וְהָיָה בַּיּוֹם הַהוּא, יִפְקֹד יְהוָה עַל צְבָא הַמָּרוֹם בַּמָּרוֹם; וְעַל מַלְכֵי הָאֲדָמָה". [ישעיהו כ"ד, כ"א]<br />חשוב  לדעת: כל מהלך שיש בכוונת המדינאים לנקוט -השתיקה יפה לכך לפי: "שאין הברכה מצויה ,אלא בדבר הסמוי מן העין כמו שכתוב:"ואמר רבי יצחק: אין הברכה מצויה אלא בדבר הסמוי מן העין, שנאמר: 'יצוו ה' אתך את הברכה באסמיך.."<br />[בבא מציעא מ"ב, ע"א]<br />"לֹא יָבֹא עַמּוֹנִי וּמוֹאָבִי, בִּקְהַל יְהוָה"<br />התורה מצווה עלינו שלא יבוא עמוני ומואבי בתוך הקהל של היהודים<br />וזאת מהסיבה: "עַל דְּבַר אֲשֶׁר לֹא קִדְּמוּ אֶתְכֶם, בַּלֶּחֶם וּבַמַּיִם, בַּדֶּרֶךְ, בְּצֵאתְכֶם מִמִּצְרָיִם; וַאֲשֶׁר שָׂכַר עָלֶיךָ אֶת בִּלְעָם בֶּן ־ בְּעוֹר",<br />הרש"ר מסביר: העמים האלה לא נהגו באופן אנושי כלפי עם ישראל כפי שמקובל בין האומות- הם לא הציעו אוכל ומשקה לאנשים שעברו סמוך לארצם בעודם עייפים ויגעים מהמסע במדבר.<br />אנושות  כזו נהוגה בעיקר על ידי הגברים - "דרכו של איש לקדם ולא דרכה של אישה לקדם".<br />ואילו הניסיון להשמיד את ישראל על ידי קללה - נעשה על ידי מלך מואב - ראש האומה. ניסיון זה אינו מבטא את שנאת בני  האומה היחידים ,אלא את שנאת כלל האומה. לכן מתואר הניסיון לקלל את ישראל בלשון יחיד: "וַאֲשֶׁר שָׂכַר עָלֶיךָ אֶת בִּלְעָם  בֶּן בְּעוֹר" יש לציין שנשות מואב לא לקחו חלק במידות הרעות של הגברים!<br />חשיבות הזיכרון בחיי עם ישראל.<br />לעניות דעתי :עם ישראל מצווה לזכור לאורך כל חייו מיהו? מה המיוחד בו  ומה שליחותו בעולם הזה? מה זכויותיו בארץ מולדתו ובדומה לכך  לדעת ולהכיר מה  טיבם של האויבים סביבנו- הן הקרובים והן אלה הרחוקים  מעבר לים. לכן גם נאמר:<br />"זָכוֹר, אֵת אֲשֶׁר ־ עָשָׂה לְךָ עֲמָלֵק, בַּדֶּרֶךְ, בְּצֵאתְכֶם מִמִּצְרָיִם".  <br />אם כן כיצד יכול עם שלם לזכור אירועים שלא התרחשו בימי חייו?<br />התשובה לכך- מצויה בספר התנ"ך - תורה, נביאים ,כתובים.<br />אומר הנביא ישעיהו לציון - שהיא: כנסת ישראל:<br />"בְּרֶגַע קָטֹן, עֲזַבְתִּיךְ; וּבְרַחֲמִים גְּדֹלִים, אֲקַבְּצֵךְ בְּשֶׁצֶף קֶצֶף, הִסְתַּרְתִּי פָנַי רֶגַע מִמֵּךְ,.."<br />המשמעות : אלוקים אינו שוכח לעולם את בניו ,אלא  כדברי הנביא לזמן מועט  בלבד  -  ה' מתוך כעס התרחק מבניו , אך כנגד זה ברחמים רבים יקבץ את עם ישראל מתוך אהבה. "וּבְחֶסֶד עוֹלָם, רִחַמְתִּיךְ--אָמַר גֹּאֲלֵךְ, יְהוָה".<br />הנביא מרגיע את ציון באומרו  לה:<br />"כִּי־מֵי נֹחַ, זֹאת לִי, אֲשֶׁר נִשְׁבַּעְתִּי מֵעֲבֹר מֵי־נֹחַ עוֹד, עַל הָאָרֶץ--כֵּן נִשְׁבַּעְתִּי מִקְּצֹף עָלַיִךְ, וּמִגְּעָר בָּךְ".[להלן :ישעיהו נ"ד ,ט] הנביא מבטיח כי כשם  שה'  נשבע שלא  יביא שוב מבול- לעולם כאן בארץ- כך  נשבע לציון שלא  יקצוף  עליה שוב.<br />לסיכום , לאור האמור לעיל, בניגוד לזיכרון שיש  לקב"ה אשר אינו שוכח את בניו לעולם וגם אם מענישם – זו לתקופה מוגבלת בגלל חטאם.<br />הרי  עם ישראל – שעלול לשכוח מה ייעודו בארץ ישראל ומה שליחותו בעולם - חייב  במהרה–לזכור מי הוא האויב שהוא  חייב להילחם נגדו, יבחר  ללכת בדרך הישר טרם ראש השנה- ובחכמה ינהג: אם ישוב ויתחבר לספר התורה ירענן את זיכרונותיו – על סמך הלימוד  בע"ה  יזכה לגאולה שלמה במהרה כדברי הנביא ישעיהו:<br />"כִּי הֶהָרִים יָמוּשׁוּ, וְהַגְּבָעוֹת תְּמוּטֶינָה--וְחַסְדִּי מֵאִתֵּךְ לֹא יָמוּשׁ, וּבְרִית שְׁלוֹמִי לֹא תָמוּט, אָמַר מְרַחֲמֵךְ, יְהוָה." [ישעיהו נ"ד, י']<br />צו השעה כעת טרם הגאולה: "וְהָיָה בְּהָנִיחַ יְהוָה אֱלֹהֶיךָ לְךָ מִכָּל־אֹיְבֶיךָ מִסָּבִיב, בָּאָרֶץ אֲשֶׁר יְהוָה אֱלֹהֶיךָ נֹתֵן לְךָ נַחֲלָה לְרִשְׁתָּהּ--תִּמְחֶה אֶת ־ זֵכֶר עֲמָלֵק, מִתַּחַת הַשָּׁמָיִם; לֹא, תִּשְׁכָּח"!<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

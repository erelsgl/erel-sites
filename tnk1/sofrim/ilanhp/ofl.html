<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>עופל גבוה ונמוך</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/sofrim/ilanhp/ofl.html'/>
<meta name='author' content="הרב אילן חיים פור" />
<meta name='receiver' content="" />
<meta name='jmQovc' content="tnk1/sofrim/ilanhp/ofl.html" />
<meta name='tvnit' content="" />
<link rel='canonical' href='http://tora.us.fm/tnk1/sofrim/ilanhp/ofl.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_sofrim_ilanhp_ofl' class='hgdrh '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sofrim/index.html'>סופרים בני דורנו</a>&gt;<a href='../../../tnk1/sofrim/ilanhp/index.html'>אילן חיים פור</a>&gt;<a href='../../../tnk1/sofrim/ilanhp/opposites.html'>אוצר ההפכים</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/kll.html'>כללים</a>&gt;<a href='../../../tnk1/sig/kllljon.html'>הגדרות מושגים</a>&gt;</div>

</div>
<!--NiwutElyon1-->
<h1 id='h1'>עופל גבוה ונמוך</h1>
<div id='idfields'>
<p>קוד: עפל= בתנ"ך</p>
<p>סוג: הגדרה</p>
<p>מאת: הרב אילן חיים פור</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p style="font-style: italic;">בס"ד
<br />לע"נ אחייניתי הכלה הצנועה אביטל יהודית ז"ל בת יבלח"א הרב אייל חיון שליט"א</p> 
<p>
<div class="advanced">
<p style="font-weight: bold;">עפל:</p> 1. מבצר או מגדל גבוה
<br />2. תחתוניות - מקום נסתר
<br /></div> 
<br />   הוראת המילה 'עפל' היא מגדל גבוה. כגון: "<q class="psuq">עֹפֶל וָבַחַן</q>" (ישעיהו לב24), כפי שביאר רד"ק: "<q class="mfrj">עופל ובחן - מגדלים גבוהים וחזקים יהיו</q>". 
<br /></p> 
<p>ועל דרך ההשאלה מצאנו את המילה במשמעות עזות וכעס. כגון: "<q class="psuq">הִנֵּה עֻפְּלָה לֹא יָשְׁרָה נַפְשׁוֹ בּוֹ וְצַדִּיק בֶּאֱמוּנָתוֹ יִחְיֶה</q>" (חבקוק ב5), כפירוש רש"י: "הנה 
<q class="mfrj">עופלה - נפש שלו תמיד היא בכעס ובתאוה שואף לבלוע ולא שבע עופלה לשון עזות, כמו (במדבר יד) ויעפילו, וכן עופל ובוחן (ישעיה לב)</q>".</p> 
<p>דוגמא נוספת לדבר מצאנו: "<q class="psuq">וַיַּעְפִּלוּ לַעֲלוֹת אֶל רֹאשׁ הָהָר</q>" (במדבר יד44), וביאר רש"י: "<q class="mfrj">ויעפלו - לשון חוזק, וכן (חבקוק ב, ד) הנה עפלה. אינגרי"ש בלע"ז לשון עזות, וכן (מיכה ד, ח) עופל בת ציון, (ישעיה לב, יד) עופל ובחן. ומדרש תנחומא מפרשו לשון אופל, הלכו חשכים שלא ברשות</q>". כלומר, לדברי התנחומא שהובאו ברש"י, העפל הוא למעשה אופל שמשמעו חושך, בסתר.</p> 
<p>בדרך זו יש מפרשים 'עפל' במשמעות טחורים ותחתוניות. כמו: "<q class="psuq">וַתִּכְבַּד יַד ה' אֶל הָאַשְׁדּוֹדִים וַיְשִׁמֵּם וַיַּךְ אֹתָם בעפלים בַּטְּחֹרִים אֶת אַשְׁדּוֹד וְאֶת גְּבוּלֶיהָ</q>" (שמואל א ה6), וכתב רד"ק: "<q class="mfrj">בעפולים - כתיב וקרי בטחורים והכתיב הוא שם כנוי לתחתוניות, כי עפולי לשון גבוהות כמו עפל ובחן והכנוי בהפך והקרי הוא שם החולי</q>".</p> 
<p>הפכים במשמעות 'עפל' מוצאים את ביטויים גם בפסוק: "<q class="psuq">וַיָּבֹא אֶל הָעֹפֶל וַיִּקַּח מִיָּדָם וַיִּפְקֹד בַּבָּיִת וַיְשַׁלַּח אֶת הָאֲנָשִׁים וַיֵּלֵכוּ</q>" (מלכים ב ה24), במשמעות ההפוכה שבין דברי הרד"ק לתרגום יונתן, כפי שהובאו בפירוש רד"ק: "<q class="mfrj">אל העופל - מקום גבוה שבו היה בית, כמו עופל ובחן שהוא מקום גבוה. ויונתן תרגם לאתר כסי תרגם אותו מן עפולים שפירושו תחתוניות שהוא מקום נסתר</q>".</p> 
<p></p> 
<br />
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

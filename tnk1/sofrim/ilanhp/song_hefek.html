<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>שירת ההפכים</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/sofrim/ilanhp/song_hefek.html'/>
<meta name='author' content="הרב אילן חיים פור" />
<meta name='receiver' content="" />
<meta name='jmQovc' content="tnk1/sofrim/ilanhp/song_hefek.html" />
<meta name='tvnit' content="" />
<link rel='canonical' href='https://tora.us.fm/tnk1/sofrim/ilanhp/song_hefek.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_sofrim_ilanhp_song_hefek' class='jyr '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sofrim/index.html'>סופרים בני דורנו</a>&gt;<a href='../../../tnk1/sofrim/ilanhp/index.html'>אילן חיים פור</a>&gt;<a href='../../../tnk1/sofrim/ilanhp/songs.html'>שירי אילן חיים פור</a>&gt;</div>

</div>
<!--NiwutElyon1-->
<h1 id='h1'>שירת ההפכים</h1>
<div id='idfields'>
<p>קוד: שירת ההפכים בתנ"ך</p>
<p>סוג: שיר</p>
<p>מאת: הרב אילן חיים פור</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>לַעֲשׂוֹת רְצוֹן קוֹנָם הֵחִישׁוּ פַּעֲמֵיהֶם הַהֲפָכִים<br />וְקָרָא זֶה אֶל זֶה וְאָמַר מַהֲרוּ נָא בּוֹאוּ אַחִים<br />לְשׁוּרָה אֲרֻכָּה נִקְבְּצוּ וּבָאוּ כָּל בָּאֵי עוֹלָם<br />נוֹתְנִים רְשׁוּת זֶה לָזֶה לַעֲמֹד בְּרֹאשׁ כֻּלָּם<br />אֶחָד מֵהֵם לֹא נוֹתַר מֵאָחוֹר כְּעָנִי עוֹמֵד נִכְלָם<br />מִשָּׁמַיִם גַּבְרִיאֵל שַׂר שֶׁל אֵשׁ יָרַד<br />עִם שַׂר שֶׁל בָּרָד שְׁלוּבִים כְּאֶחָד<br />אִישׁ חַרְבּוֹ עַל יְרֵכוֹ חָגוּר עַל מַדָּיו<br />אַל נָא תְּהִי מְרִיבָה בֵּינִי וּבֵינֶךָ, וַיֵּלְכוּ שְׁנֵיהֶם יַחְדָּיו<br />בַּסָּךְ צָעֲדוּ הָאֵשׁ הַמִּתְלַקַּחַת בַּבָּרַד<br />וְלַסְּנֶה שֶׁאֵינֶנוּ אֻכָּל כִּנְעֹרֶת הוֹשִׁיטוּ יָד<br />קָרְאָה הָאֵשׁ הוֹי אָחִי, וְהַבָּרָד הוֹי אָחוֹת<br />לֹא עֵת לִרְחֹק, עַתָּה עֵת לְאַחוֹת<br />כִּמְעַט כִּסְדוֹם הָיִינו לַעֲמוֹרה דָּמִינוּ<br />כְּאוֹיְבִים זֶה לָזֶה, לֹא תַּאֲמִינוּ<br />לְבַעַל הַכּוֹחוֹת כֻּלָּם, עִלַּת הָעִלּוֹת<br />בָּאוּ הַהֲפָכִים פְּנֵי אֵל עֶלְיוֹן לְחַלּוֹת<br />גַּם הַזְּכָרִים וְהַנְּקֵבוֹת לְעֻמָּתָם<br />הִתְקַשְּׁטוּ כַּכַּלָּה לָבְשׁוּ מֵיטַב מַחְלְצוֹתָם<br />הָאִישׁ וְהָאִשָּׁה הִתְכַּבְּדוּ לַעֲמֹד בְּרֹאשׁ הַטּוּר<br />בִּגְדֵי שֵׁשׁ עִם שָׁנִי וְרֹאשָם עָטוּר<br />כֶּחָתָן יְכַהֵן פְּאֵר עַל רֹאשׁוֹ חָבַשׁ נֵזֶר<br />וְהָאִשָּׁה כַּכַּלָּה תַּעְדֶּה כֵלֶיהָ הִיא לוֹ לְעֵזֶר<br />בְּיִרְאָה בְּקִידָה וּבְהִשְׁתַּחֲוָיָה עָמְדוּ כֻּלָּם<br />זֶה לְצַד זֶה בְּפִתְחוֹ שֶׁל אוּלָם<br />לִכְבוֹד מִי שֶׁאָמַר וְהָיָה הָעוֹלָם<br /></p>
<br />
<br />
</div><!--tokn-->
<h2 id='tguvot'>תגובות</h2>

<ul id='ultguvot'>

<li></li>

</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>פרשת דברים - שבת חזון - אי הכרת הטוב - השורש לפשעי ישראל</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/sofrim/zuckm/53.html'/>
<meta name='author' content="ד&quot;ר מנחם צוקר" />
<meta name='receiver' content="ספר &quot;שיעורים&quot;" />
<meta name='jmQovc' content="tnk1/sofrim/zuckm/53.html" />
<meta name='tvnit' content="" />
<link rel='canonical' href='http://tora.us.fm/tnk1/sofrim/zuckm/53.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_sofrim_zuckm_53' class='pyrwj '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/ecm.html'>מצוות לפי עצם</a>&gt;<a href='../../../tryg/sug/ecm_kly_hmqdj.html'>כלי קודש</a>&gt;<a href='../../../tryg/sug/xcwcrwt_bmlxmh.html'>חצוצרות במלחמה</a>&gt;<a href='../../../tryg/mamr/xn.html'>חשבון נפש</a>&gt;<a href='../../../tryg/mamr/evl.html'>אבל על החורבן</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/3.html'>בין אדם לחברו</a>&gt;<a href='../../../tnk1/msr/3kfiut.html'>כפיות טובה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/4trbut.html'>תרבות ימינו</a>&gt;<a href='../../../tnk1/msr/4mnhgim.html'>מנהגים</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sofrim/index.html'>סופרים בני דורנו</a>&gt;<a href='../../../tnk1/sofrim/zuckm/index.html'>ד"ר מנחם צוקר</a>&gt;<a href='../../../tnk1/sofrim/zuckm/jiurim.html'>שיעורים - הספר</a>&gt;<a href='../../../tnk1/sofrim/zuckm/jiurim_prja.html'>שיעורים בפרשת השבוע</a>&gt;</div>

</div>
<!--NiwutElyon1-->
<h1 id='h1'>פרשת דברים - שבת חזון - אי הכרת הטוב - השורש לפשעי ישראל</h1>
<div id='idfields'>
<p>קוד: אי הכרת הטוב - השורש לפשעי ישראל בתנ"ך</p>
<p>סוג: פירוש</p>
<p>מאת: ד"ר מנחם צוקר</p>
<p>אל: ספר "שיעורים"</p>
</div>
<script type='text/javascript'>kotrt()</script>
<div id='tokn'>
<p>
 
</p> 
<p>
השבת שלפני תשעה באב נקראת שבת חזון על שם ההפטרה הנקראת בשבת זו. "<q class="psuq">..חזון ישעיהו בן אמוץ...</q>".</p> 
<p> 
<b>נשאלת השאלה</b>: מדוע אנו קוראים בישעיהו? הלוא בירמיהו היינו אמורים לקרוא, שהרי ירמיהו הוא נביא החורבן שגם חי בתקופה זו? 
</p> 
<p>
ישעיהו חי בתקופה מוקדמת לחורבן כנאמר: "<q class="psuq">..אשר חזה על יהודה וירושלים בימי עוזיהו, יותם, אחז וחזקיהו מלכי יהודה...</q>", ואילו ירמיהו חי בתקופת החורבן (בית ראשון) כנאמר: "<q class="psuq">..דברי ירמיהו בן חלקיהו מן הכוהנים אשר בענתות... אשר היה דבר ה' אליו
בימי יאשיהו...ויהיה בימי יהויקים בן יאשיהו... עד תם עשתי עשרה שנה
לצדקיהו... עד כלות ירושלים בחודש החמישי...</q>"! 
</p> 
<p>
 
<br />
בכדי להבין זאת עלינו לפנות לגמרא במסכת בבא מציעא (דף פ"ה עמוד א),
מביאה הגמרא את דברי ירמיהו המקונן ואומר: "<q class="mfrj">...מי האיש החכם ויבן זאת
ואשר דבר פי ה' אליו ויגדה על מה אבדה הארץ נצתה כמדבר מבלי יושב...</q>" (ירמיהו פרק ט' פסוק י"א).
</p> 
<p>
נשאלת השאלה &ndash; מה שואל ירמיהו? וכי הוא לא רואה?
 
</p> 
<p>
הרי הוא עצמו אומר מספר פסוקים קודם "<q class="psuq">... מדוע הכעסוני בפסליהם...</q>" (פרק ח', פסוק י"ט)
 
</p> 
<p>
או: "<q class="psuq">...וידרכו את לשונם, קשתם שקר...</q>" או "<q class="psuq">... כי מרעה אל רעה יצאו...</q>"
 
</p> 
<p>
הרי ירמיהו עצמו עד לעבודה זרה, גילוי עריות ושפיכות דמים, אז מדוע הוא שואל על מה אבדה הארץ?
 
</p> 
<p>אלא עונה הגמרא: "<q class="mfrj">... אמר רבי יהודה מאי דכתיב 
<span style="font-weight: bold;">מי האיש החכם ויבן
זאת</span>... דבר זה אמרו חכמים ולא פירשוהו, אמרו נביאים ולא פרשוהו... עד
שפרשה הקב"ה עצמו שנאמר</q>  
<q class="mfrj"> 
<span style="font-weight: bold;">...ויאמר ה' על עזבם את תורתי...</span>   אמר רבי יהודה אמר רב:
על שלא ברכו בתורה תחילה...</q>"
 
</p> 
<p>
ופירש רש"י: "<q class="mfrj">כיוון דלא מברכי, גלי דעתיהו שאינה מתנה חשובה להם</q>".
<br style="page-break-before: always;" clear="all" />
 
</p> 
<div class="section2">
<p>
פרוש התשובה: בעצם שאלת ירמיהו היא כיצד הגענו למצב זה של ע"ז,שפיכות דמים וכו' שהביאו את החורבן? מהו התהליך שהוביל לכך?
 
</p> 
<p>עונה רבי יהודה: שלא ברכו בתורה תחילה, שבתקופות הקודמות גם
כשלמדו תורה, לא למדו כמתנה שנתנה ע"י הקב"ה, אלא למדו בכדי לקבל תמורה
בכדי שירוויחו משהו מזה, וזוהי רק דוגמא.
 
</p> 
<p>
כלומר לא הייתה הכרת הטוב, שכל מה שיש להם מ- ה' יצא הדבר.
 
</p> 
<p>
 
</p> 
<p>
וזה מחזיר אותנו לתקופה הקודמת &ndash; תקופת ישעיהו.
 
</p> 
<p>ואמנם הנביא אומר: "<q class="psuq">..ידע שור קונהו וחמור אבוס בעליו...ישראל לא
ידע עמי לא התבונן...</q>" כלומר אפילו בעלי חי מכיר בטוב של בעליו &ndash; ישראל לא
מכיר בטוב של הקב"ה. התוצאה חטאים קשים &ndash; התוצאה חורבן. הגמרא אם כן
מפרשת את ירמיהו ושולחת אותנו למקור הרע שהוא אי הכרת הטוב כפי שחוזה
ישעיהו, דורות לפני החורבן.
 
</p> 
<p>ואכן גם בפרשת דברים אומר משה "<q class="psuq">... אלה הדברים אשר דבר
משה...במדבר בערבה מול סוף, בין פארן ובין תופל ולבן וחצרות ודי זהב..."
אומר רש"י "בין פארן ובין תפל ולבן</q>" &ndash; הוכיחם משה על הדברים שתפלו על המן
שהוא לבן, שאמרו נפשנו קצה בלחם הקלוקל. ועל מה שעשו במדבר פארן בחטא
המרגלים ודי זהב על העגל שעשו מרוב זהב שהיה להם.
 
</p> 
<p>מהו הבסיס המשותף לכל אלו? אי הכרת הטוב הגורמת לכל רע. לכן תקנו
חז"ל שבתפילה בכל יום נזכיר: "<q class="mfrj">... הטוב כי לא כלו רחמיך והמרחם כי לא תמו
חסדיך...</q>"
 
</p> 
<p>וכן "<q class="mfrj">..על נסיך שבכל יום עמנו ועל נפלאותיך וטובותיך שבכל עת...</q>"
רואים שהכרת הטוב חלה על כל יחיד ויחיד (בתפילה) ועל העם כולו. זו הסיבה
שאנו מפטירים בשבת חזון בישעיהו, מאחר והוא ניבא בתקופה שהתהליך של אי
הכרת הטוב החל. 
</p> 
<p>
 
 
</p> 
<p>
 
</p> 
<div class="advanced">
<p>
<b>
הערה</b>: בימנו נתפסת ברכת הגומל כ- "הכרת הטוב"!
 
</p> 
<p>
ופוסק הרב פיינשטיין שיש לברך הגומל
<b>לאחר כל טיסה</b>   ולאחר כל הפלגה בים, משום שאין דרך בני אדם לגור לא באויר ולא בים ולכן כל טיסה או הפלגה שעברה בשלום יש לברך הגומל!
 
</p> 
<p>
ראה מאמרו של הרב דיכובסקי (תחומין - י"ט).
<br />
</p></div>    
<p>
<br />
</p></div>    
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

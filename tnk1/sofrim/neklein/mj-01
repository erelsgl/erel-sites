 Esthy&Neria:  שלום
מה נשמע?
 Sent at 12:12 PM on Monday
 me:  ברוך ה', בסדר
מה שלומכם?
 Sent at 12:22 PM on Monday
 Esthy&Neria:  מצוין
התחלתי לאחרונה ללמוד משלי, ומיד חשבתי שכדאי להתייעץ איתך ולקבל המלצות לקקריאה...
 me:  :)
כל מה שאני יודע על הספר מסוכם באתר שלי
 Esthy&Neria:  הבנתי
 me:  יש לי דף על כל פסוק
 Esthy&Neria:  זה נכון. אבל דברים שהם לא שלך - כמו למשל איזה פירושים פחות ימרחו אותנו ויותר יעסקו בפשט וזה?
אני פשוט רוצה לחסוך את הקריאה של כל הפירושים הפילוסופיים והפלספניים
ולמצוא פירושים שמוצאים נתונים משכנעים בטקסט עצמו לדבריהם
 Sent at 12:41 PM on Monday
 me:  ר' יונה גירונדי הוא די פשטן בפרקים שהוא מפרש. רק שהוא לא הספיק לפרש את כל הספר.
 Esthy&Neria:  ראיתי, ופחדתי כי הוא ארוך. אתה אומר שהאורך שלו לא נובע מחפירות אלא מעיון בפשט?
 Sent at 12:42 PM on Monday
 me:  הוא גם מסיק מסקנות מעשיות ומקשר לפסוקים אחרים באותו נושא. אני לא יודע אם אתה קורא לזה "חפירות..."
 Esthy&Neria:  מסקנות מעשיות, למשל - אני ממש לא מחפש. זה הסיוט הכי גדול שלי :-)
אני רוצה להבין את ההגיון הפנימי של משלי, בעיקר מבחינה ספרותית
תובנות על מבנה וסדר, למשל - זה הכי חשוב בהתחלה
כדי לדעת להכניס כל פסוק להקשרו הנכון
 me:  נראה לי שרוב המפרשים עושים גם את זה וגם את זה...
בהתחלה באמת מתייחסים לפשט, אבל אחר-כך מסיקים מסקנות מעשיות.
כך שאם אתה רוצה רק תובנות ספרותיות, תצטרך לקרוא בדילוגים...
 Esthy&Neria:  נכון. לכן זה משגע
 me:  במאמרים שלי, ניסיתי להפריד בין הדברים:
"עצות" זה המסקנות המעשיות
"דקויות" זה הדקדוקים בפשט הכתוב
ו"הקבלות" זה הקבלות לסיפורים אחרים בתנ"ך
 Esthy&Neria:  הבעיה המרכזית היא שכל אחד מסיק מסקנות מעשיות אחרות, על פי הפילוסופיה שלו, ועל פי ההבנה שלו של 'הנמשל' המשוער
למשל, יש לך מה לומר על ההקבלה של "רגליהם לרע ירוצו וימהרו לשפוך דם" בין משלי א' לישעיהו נ"ט?
 me:  רגע, אתה מתעניין בעיקר בניתוח הטקסט עצמו, או בהקבלות לספרים אחרים? אלה שני דברים שונים...
 Esthy&Neria:  אלה לא דברים שונים, אם הכוונה היא לניתוח הטקסט עצמו וכוונותיו ה'אמיתיות' (עד כמה שניתן לשער מהן)
אני מחפש את העיצוב הספרותי. העיצוב מורכב ממשחקי מילים, מבנה ועוד, וגם הקבלות
אבל רק אם הן מכוונות!
 me:  זו כבר רמה יותר גבוהה
הרמה הבסיסית היא להבין את הטקסט עצמו
קומה שניה זה לראות מה אפשר ללמוד מהקבלות למקומות אחרים
אם אתה מתעניין בהקבלות, אז תוכל למצוא הרבה הקבלות מפתיעות אצל רמ"ד ואלי
 Esthy&Neria:  אז אצלי אין חלוקה כזו. אני קודם בודק האם יש כאן הקבלה מכוונת (וזה דורש ביסוס), ואם יש הקבלה מכוונת - אז האם משלי לקח משם או להיפך. אם משלי לקח משם, הרי שיש לכך סיבה, ואם לא מבינים אותה אז פשוט לא מבינים נכון את הטקסט
 me:  הוא אמנם "מתפלסף" ומביא גם הרבה קבלה, אבל בין לבין, אפשר למצוא הרבה הקבלות לא-מוכרות
 Esthy&Neria:  אוקיי
 me:  אצלי, בכל מקרה, יש הפרדה בין דקויות לבין הקבלות. אבל אני מסכים שההפרדה לא תמיד חדה.
לגבי הפסוק ששאלת,  משלי א16 : "כִּי רַגְלֵיהֶם לָרַע יָרוּצוּ, וִימַהֲרוּ לִשְׁפָּךְ דָּם",
יש שני פירושים: דמם של קרבנות הפשע, או דמם של השותפים שלהם.
בישעיהו נט7: "רַגְלֵיהֶם לָרַע יָרֻצוּ, וִימַהֲרוּ לִשְׁפֹּךְ דָּם נָקִי..." ברור שהכוונה לדמם של הקרבנות, שהרי הוא דם נקי.
 Esthy&Neria:  אני מכיר פירוש שלישי
 me:  ?
 Esthy&Neria:  שהכוונה לדם עצמם
לרע של עצמם
 me:  מה הכוונה לדם של עצמם?
 Esthy&Neria:  הם ימהרו, אך מתברר שזה גורם לשפיכת דמם שלהם
כמו הפסוקים בהמשך
 me:  כן,
 Esthy&Neria:  "והם לדמם יארבו"
לדמם של עצמם יארבוו
 me:  יפה
 Esthy&Neria:  כמו שפסוק הסיכום אומר
 me:  אמנם ייתכן גם ש"והם לדמם יארובו" הכוונה שהציידים אורבים לדמן של הציפורים
 Esthy&Neria:  "את נפש בעליו ייקח" - הבצע יחסל את הבוצע עצמו
נכון
 me:  "את נפש בעליו ייקח" - בגמרא יש שני פירושים... נפש הבוצע או נפש בעל-הממון.
שני הפירושים האלה הולכים לאורך כל הקטע
בכל מקרה, בישעיהו ברור שהכוונה לדם הקרבנות
אבל לא ברור מה המסקנה לגבי משלי
האם זה מוכיח שגם במשלי הכוונה לדם הקרבנות?
או אולי להיפך - בגלל שבמשלי לא נאמר דם נקי, הכוונה לדם השודדים?
 Esthy&Neria:  זה בדיוק ההבדל בין קריאת מפרשים לבין מה שאני וחברותתי עושים
אנחנו מחפשים מה משלי בא לומר, ובהקשר הזה לא יכול להיות שמדובר לכל אורך הדרך על הדם הנקי שהם שופכים
כי הנאום בנוי מטיעונים שנועדו להסביר למה לא כדאי ללכת בדרך החטאים, כי זה מוביל לחיסולך
גם ההקבלות הלשוניות בין מה שהחטאים אומרים לבין הסיבות שבאות אח"כ למה לא ללכת בדרכם - הם מעין הוכחה לכך שהנואם מראה איך שכל מחשבותיהם נהפכות
ובאות עליהם
 me:  גם אני חושב שהפירוש הזה יותר מתאים לפשט
אבל את זה אתה לומד מתוך הטקסט עצמו...
ההקבלה לישעיהו לא מוסיפה כאן הרבה, לדעתי
כי אפשר ללמוד ממנה דבר והיפוכו
 Esthy&Neria:  בנוסף - הרבה מפרשים מכניסים בכל מקום תיאולוגיה, כשכאן נראה שמדובר בטיעון תועלתני וחכמתי למדי
לגבי ההקבלה לישעיהו, אתה יודע שהפסוק הזה לא מופיע במשלי של תרגום השבעים?
ויש חוקרים שלפיכך טוענים שזה השתרבב מישעיהו :-)
 me:  טוב, בזה אני לא מבין
לא קראתי את תרגום השבעים
 Esthy&Neria:  גם אני לא. אבל פירושים מודרניים עוסקים גם בזה
מבחינת מה שאני מחפש - מחקרים מודניים זה בדיוק התשובה
 me:  ומה אתה לומד מההקבלה?
 Esthy&Neria:  אני לא יודע, כי אני לא יודע מי לקח ממי והאם מישהו לקח ממישהו.
זו הבעיה במשלי - שכל פסוק יכול להיות פתגם שהיה ידוע ושגור, ואז גם משלי וגם ישעיהו לקחו מהחלל הריק
 Sent at 1:00 PM on Monday
 Esthy&Neria:  איך אתה מבין את פשט המשל עם הרשת ובעל הכנף?
 Sent at 1:07 PM on Monday
 me:  משלי א17 : ""כִּי חִנָּם מְזֹרָה הָרָשֶׁת בְּעֵינֵי כָל בַּעַל כָּנָף,""
 Esthy&Neria:  כן, זה
 me:  כל ציפור בעלת כנף, שרואה גרגרים מזורים (מפוזרים) על רשת, חושבת "היי, איזה כיף, מישהו עשה לי טובה ופיזר לי אוכל בחינם!"
משלי א18 : ""וְהֵם - לְדָמָם יֶאֱרֹבוּ, יִצְפְּנוּ לְנַפְשֹׁתָם;""
- אולם הם, הציידים שפיזרו את הגרגרים, לא באמת רוצים להאכיל את הציפורים - הם אורבים ומחכים שהציפורים יילכדו ברשת, כדי לשפוך את דמן; הם צופנים (מסתירים את עצמם) כדי להרוג את נפשן של הציפורים.
 Esthy&Neria:  אוקיי
אז זה כמו רש"י
חוץ מזה שהפסוק השני הוא לדעתי דו משמעי במכוון
כי הרי זה בפירוש משחק על המילים של "לכה אתנו נארבה לדם נצפנה לנקי"
 me:  למה דו משמעי? לדעתי זה חד משמעי
הציפור היא משל לנער
החטאים אומרים לנער "בוא איתנו, נצפנה לנקי חינם"
כלומר, תצטרף אלינו לשוד ותרויח כסף בחינם
בדיוק כמו הציפור שחושבת שפיזרו לה גרגרים בחינם
אבל המטרה של החטאים היא למעשה לצוד את הנער עצמו
 Esthy&Neria:  אז מכל הפירושים - זה הפירוש היחיד שלא נראה לי נכנס לפסוקים
בעיקר בגלל הסיכום בפסוק יט
 me:  בפסוק יט, "בוצע בצע" הוא גם הנער עצמו
 Esthy&Neria:  כל המהלך של הנאום מוביל לזה שלא כדאי ללכת איתם לא כי הם בעצם נגדך, אלא בגלל שזה נגדם
מצוין: אז הנער, כמו גם שאר השודדים, הם בוצעי הבצע שנפשם תילקח
 me:  המורה אומר לו: "אתה בוצע בצע
כן, אבל מה אכפת לנער מה יקרה לשודדים?
אכפת לו מעצמו
זה המורה אומר לו: "אם תהיה בוצע בצע, רדיפת הבצע הזאת תהרוג אותך"
 Esthy&Neria:  נכון
כי כל בוצע בצע מת מזה בסוף
אבל לא כי שאר בוצעי הבצע אורבים לו
 me:  לדעתי המשל של הציפור בפירוש מדבר על מארב
 Esthy&Neria:  נכון.
 me:  הרי הרשת נפרשה כדי ללכוד ציפורים
ולכן גם בנמשל יש מארב שאורבים לנער
 Esthy&Neria:  הבנתי את טענתך
אני מציע משהו אחר:
החטאים אומרים לו: בוא נארוב לדם נקי, 'חנם'. הם חושבים שיש כאן טרף קל ואפשר לארוב לו ולהתעשר בקלות
בא המורה ואומר לו שהאורבים האלה הם כמו ציפור שרואה 'טרף קל' - את הזרעונים שזורו ברשת 'חנם'
אבל לא יודעים שהם למעשה לא אורבים לטרף שלהם, אלא לעצמם: לדמם יארבו, יצפנו לנפשותם
ולכן לא כדאי לך להיות איתם, כי תיפול איתם למלכודת
 me:  אבל מי שם להם מלכודת?
אתה רומז שהם נכנסים למארב משטרתי?
 Esthy&Neria:  אף אחד לא 'שם מלכודת'. זו מטפורה. הם לא יודעים שבשוד הזה הם בעצם בדרך הנכונה שאולה
 me:  למה שיילכדו? מי ילכוד אותם אם אף אחד לא שם להם מלכודת?
לכאורה הם הולכים לשדוד אנשים תמימים וחסרי-ישע
 Esthy&Neria:  נכון
 me:  אז מה בדיוק יפיל אותם?
 Esthy&Neria:  שתי אפשרויות:
או שהוא רומז לשכר ועונש מה'
או שהוא רומז לזה שבדרך כלשהי - ויש הרבה דרכים שבהן זה יכול לקרות - מי שבוחר בחיי שוד וביזה ימצא את מותו בשל כך
איך? במליון דרכים אפשריות. ראה הוליווד.
המורה רק אומר לו מנסיונו - שגם אם זה נראה לך קורץ - מניסיון זה לא יעשה לך טוב
כמו מלכודת
שנראית לעוף דבר טוב, אבל הוא אוכל אותה בסוף
 me:  נראה לי, מכיוון שהמטרה של המורה היא להזהיר את הנער, יותר הגיוני שימחיש לו איך בדיוק הוא עלול ליפול.
 Esthy&Neria:  אז לא הבנתי לשיטתך איך הוא עלול ליפול?
 me:  השודדים שהוא מצטרף אליהם יהרגו אותו
הם מנסים לשכנע אותו להצטרף אליהם אבל למעשה הוא הקרבן
 Esthy&Neria:  החסרון בטענה הזו שלך, היא שאיך לטוויסט הזה בסיפור שום זכר בפסוקים
 me:  הוא התמים שהם מת
אליו הם מתכוונים כשהם אומרים "ותמימים כיורדי בור"
הרמז בפסוקים הוא בדיוק במשל הציפור
מי שמציע לך אוכל בחינם - למעשה מנסה ללכוד אותך
השודדים מציעים לך כסף בחינם - הם למעשה מנסים ללכוד אותך
 Esthy&Neria:  זה לא משכנע משתי סיבות:
א. הסיכום: הוא מדבר על כך שכל בוצע בצע ימות בסוף
ולא רק הנער
ב. המשל נגמר בכך ש'הם לנפשם יארבו' וכו' - בלשון רבים. זה מלמד אותי שהנמשל הוא כולם
בנוסף - אני אפילו לא בטוח שהפסוק השני הוא עדיין חלק מהמשל
אה, ודבר נוסף:
המילה 'חנם'
זה שהיא חוזרת גם בצורה שהם מסתכלים על השוד וגם במשל, מלמדת אותי שהם אותו 'עוף כנף' שזה נראה לו 'חנם'
 me:  זה מה שהם אומרים לנער... לא מה שהם חושבים בעצמם
לכן נראה לי שהנער הוא הציפור
והם הציידים שמנסים לשכנע אותו שזה חינם
 Esthy&Neria:  אני לא יודע. כשהם מדברים ברור שהמורה לא מצטט את דבריהם האמיתיים
הוא הרי מציג אותם בצורה שברור שהיא רעה, כדי להבהיר לילד שזה לא טוב: בוא נשפוך דם נקי
אף שודד לא מדבר ככה.
המורה מדגיש את הבעייתיות - שפיכת דם של אדם חף מפשע
ולכן נראה לי שהוא מציג את מה שהשודדים חושבים, ולא את ניסיון הפיתוי שלהם
הוא כבר מתרגם את מה שהם מתכוונים
אף ילד לא היה משתכנע מ"בוא נרצח מישהו על לא עוול בכפו"
ולשיטתך הייתי מצפה היכנשהו שיהיה כתוב משהו כמו "והם לדמך יארבו, יצפנו לנפשך"
בשום מקום הוא לא אומר דבר מפורש על כך שהם יצאו נגד הנער
ושוב - הסיכום, הסיכום...
 me:  המילה "נצפנה לנקי" קשה בכל מקרה.
 Esthy&Neria:  למה?
 me:  מה הטעם להזכיר אותה?
 Esthy&Neria:  אני מבין את הפסוק באופן אחד בלבד: נארבה לדם, נצפנה לנקי = נארבה ונצפנה לדם נקי
אז מדובר בביטוי אחד
שחולק לשניים
הם אומרים לו "בוא נארוב לאדם על לא עוול בכפו"
וכמו שהרבה מפרשים מודרניים אומרים, כוונת המורה היא להציג את דבריהם 'במערומיהם' - כלומר מה באמת הם מתכוונים
הם עצמם כמובן לא היו מציגים את הדברים בצורה כזו לנער, כי אז הוא לא היה מסכים
 me:  זה לא כל כך משכנע
כי המטרה של המורה היא לעזור לנער לזהות סכנות
ואם הוא לא מציג את הסכנה כמו שהיא, איך יידע הנער להיזהר?
 Esthy&Neria:  אני לא מכניס מילים למורה
 me:  אם השודדים לא באמת אומרים "נצפנה לנקי חינם"
 Esthy&Neria:  מה שהוא אומר זה מה שיש
מכאן אני מסיק משקנה אחת ברורה:L
 me:  אלא רק חושבים כך
 Esthy&Neria:  נכון
 me:  הרי הנער לא קורא מחשבות
הוא לא יידע לזהות את הסכנה
 Esthy&Neria:  נכון. ומכאן שמה שאתה החלטת שהוא מטרת הנאום, הוא לא נכון
מטרת הנאום היא להזהיר מחיי שוד ורצח, לא מסיבה מוסרית אלא מסיבה תועלתנית - זה יחזור אליך בסוף
ולא ללמד את הילד לזהות פיתוי ראשוני
כלומר: אחרי שהילד מבין לאן הוא הולך (גם אם הציגו את זה במילים יפות) - יכול להיות שהוא עדיין יחשוב שמדובר בכסף קל וכדאי (ואולי הם לא יצטרכו להרוג בסוף את הקורבן?)
ונגד זה המורה יוצא
 me:  אם כך, עדיין לא ברור מדוע נזכרה המילה "נקי"
אם הכוונה היא לא לאזהרה מוסרית
 Esthy&Neria:  רגע
 me:  מה אכפת לנער אם השודדים חושבים "בוא נשפוך דם נקי" או לא?
 Esthy&Neria:  ברור לך שבדבריהם הם לא מסתירים את הבעיה המוסרית, נכון?
 me:  לפי דעתי, מתוך מבנה הפרק, ברור שהפסוקים 11-14 הם דברי השודדים אל הנער
ופסוקים 15-19 מתארים את המציאות
 Esthy&Neria:  ברור ברור
 me:  ולכן לא נראה לי שהמילה "נקי" היא דברי המורה
 Esthy&Neria:  לא הבנת אותי
 me:  דברי המורה מתחילים בפסוק 15
 Esthy&Neria:  פסוקים 11-14 הם דברי השודדים, אבל המורה המציא אותם.
אף שודד לא בא כבר לילד ואמר לו את זה
ולמעשה אף שודד שירצה שהילד יסכים - לא יציג את זה בצורה כזו
"בוא נעשה משהו לא מוסרי"
המורה מכניס לפיהם את הדברים כך, משום שהוא רוצה לדבר על לב הילד שלא ללכת לעשות מעשה לא מוסרי מתוך בצע כסף
אז הוא מציג בדבריהם שני חצאים: 1. בוא נעשה משהו לא מוסרי (11-12). 2. נרוויח מזה מוחטה כסף (13-14)
*בוחטה
זה נועד לאוזני נער שעלול להתעלם מהבעיה המוסרית אם זה 'שווה' לו, והמורה אומר לו שלא כדאי
מסיבות תועלתניות (אתה תמות)
שהרי סיבות מוסריות, מתברר, לא מפריעות לו כל כך
אם הוא עלול להסכים לדבר כזה
 Sent at 1:46 PM on Monday
 Esthy&Neria:  (טוב, אני עוצר שניה כדי לעבור מהבית לספריה. אתה יכול להמשיך לכתוב ואראה עוד כמה דקות)
 Sent at 1:47 PM on Monday
 me:  הבנתי.
אבל בדרך שזה נאמר, נראה יותר שזה ציטוט ישיר: אם יאמרו: "לכה איתנו, נארבה לדם, נצפנה לנקי חינם".
לפי שיטתך היה ראוי לכתוב בדיבור עקיף, למשל: "אם יאמרו לך ללכת איתם ולארוב לדם נקי חינם"
 Sent at 1:49 PM on Monday
 me:  בכל מקרה, לשיטתך, מה משמעות המילה "חינם" בדברי השודדים?
לפי שיטתי המטרה היא לפתות את הנער, אבל לשיטתך זה לא פיתוי, אז מה זה כן?
 Sent at 1:52 PM on Monday
 Esthy&Neria:  אני ממש לא מסכים לגבי הדיבור העקיף. במשלי א-ט יש כמה וכמה 'נאומים' של האשה הרעה וכו', שכל מטרתם היא להראות מדוך דבריהם את הסכנה.
*מתוך
וזה תכסיס רטורי עתיק יומין: לצטט כביכול את היריב אבל בצורה שממנה נשתמעות הבעיות בדבריו
לגבי ה"חינם" בדברי השודדים - זה בדיוק כמו 'נקי'. נקי וחינם זה מילים נרדפות, כמו שיש 'דם נקי' ויש 'דם חינם' בתנ"ך
וכאן יש רווח ספרותי נוסף, כשהמורה לוקח את אותו 'חינם' ומשתמש בו שוב במשמעות אחרת במשל העוף
אבל זה ודאי משחק ספרותי, בעוד שבהקשר של דברי השודדים ברורה כוונת המונח 'חינם'
 me:  איפה יש נאומים של האישה הרעה המצוטטים בצורה בעייתית?
לפחות הנאום בפרק ז, מצוטט בצורה שמדגישה דווקא את הפיתוי.
 Sent at 2:17 PM on Monday
 me:  זה גם יותר נכון מבחינה רטורית - קודם להציג את הפיתוי בצורתו המפתה ביותר, ורק אז להסביר מה מסתתר מאחריו.
אם מערבבים את הפיתוי עם ההסבר, מאבדים את המסר.
כמו בסרטים המצויירים שמראים לך שטן עם קרניים...
הרי במציאות לרשעים אין קרניים
 Esthy&Neria:  מאידך, אם הפיתוי נשמע טוב מדי - לפעמים האו מנצח את הטיעונים שאחריו
ואני לא מתכוון לערבוב מוחלט של ההסבר עם הפיתוי. הרי גם אני מסכים שזה מתואר כפיתוי. אבל בתוכו משורבבים כבדרך אגב תפיסותיו של המדבר לגבי הפיתוי הזה
כמו שטוענים למשל לגבי דברי הגבעונים בשמואל ב
הם מבקשים שיתנו להם חמישה בנים מבני שאול
 me:  לגבי "בחיר ה'"?
 Esthy&Neria:  "והוקענום לה' בגבעת שאול בחיר ה'"
כן
 me:  שאומרים שזו רוח הקודש אומרת?
 Esthy&Neria:  זה כבר מדרש
אבל ברור שזה לא הגבעונים אלא המספר
במחקר קוראים לזה 'שביץ'
 me:  ואיפה מצאת דוגמאות לזה במשלי?
 Esthy&Neria:  "מי פתי יסור הנה"
ונכון שזה לא בטוח תחילת ה'נאום', אבל זה מציג את הדברים בצורה לא חיובית כיוצאים מפיה ממש
(למרות שגם האישה החכמה אומרת את זה...)
"מים גנובים ימתקו" - איך אתה מסביר את זה?
 me:  לדעתי החכמה והכסילות הן לא נשים ממש אלא משל ליצרים שבאדם
 Esthy&Neria:  ברור
זה משל לכל הדעות
לא יודע אם ליצרים, אבל לחכמה ולכסילות
 me:  ויצר הכסילות מפתה את האדם ליהנות מדברים ששייכים למישהו אחר כי זה יותר נעים.
למשל, ידוע שנשים רבות נמשכים לגברים נשואים יותר מלרווקים
כי הם יותר מסודרים, לבושים יותר יפה, יודעים להתייחס לנשים יותר יפה...
זה "מים גנובים ימתקו"
 Esthy&Neria:  בסדר. אבל גם כאן היא לא מסתירה את הבעיה המוסרית
 me:  מה שגונבים מאחרים, שעמלו עליו והשקיעו בו וטיפחו אותו, יותר מתוק ממה שאני יכול להשיג בעצמי
 Esthy&Neria:  ואני בספק האם אישה שהיתה מנסה לפתות אותך ברחוב היתה מתחילה בנקודה הכי בעייתית
היא היתה מנסה להסתיר אותה
 me:  אבל זו לא אישה אלא הכסילות...
זה ההבדל
 Esthy&Neria:  אין הבדל.
המשל חייב להיות הגיוני
וברור שהמורה, במילים שהוא מכניס לה לפה, פותח בחלק הבעייתי כדי שאפילו לרגע הנער לא יחשוב שהמורה מנסה לשכנע אותו דווקא לכיוון הזה
 Sent at 2:26 PM on Monday
 me:  זה תלוי באיזו תרבות אתה נמצא...
 Esthy&Neria:  נכון. בכל מקרה, עזוב את הנקודה הזו. אני רואה שאין לי בה משהו מוחץ לומר
אבל לגבי ה'חינם', ברור לי כשמש שבדברי החטאים הכוונה למילה נרדפת ל'נקי'
זה בא ביחד
 me:  לגבי "חינם", ברגע שאתה אומר שזה משחק מילים, אתה מחליש את הטיעון...
הרי אתה טוען שיש ללמוד את משמעות המילים מתוך הטקסט
וכאן, דווקא ההשוואה של "חינם" בשני הפסוקים מלמדת שהכוונה לפיתוי
נכון שיש בתנ"ך מילים דומות במשמעות שונה, כמו "שלושים עיירים ושלושים עיירים", אבל זה נדיר
 Esthy&Neria:  אתה כל כך טועה...
יש את זה כמעט בכל פרק
רק שלרובם אנחנו לא שמים לב
 me:  ההבנה הפשוטה היא, שאם אותה מילה חוזרת פעמיים, היא חוזרת באותה משמעות
מבחינה פסיכולוגית, כך האדם בנוי
 Esthy&Neria:  זו הבנה פשטנית, לא פשוטה. ספרות לא פועלת כך
 me:  כשאדם רואה מילה במשמעות מסויימת, רוב הסיכויים שיבין אותה באותה משמעות כשייתקל בה שוב
 Esthy&Neria:  נכון
 me:  אם המטרה של ספר משלי היא להסביר ולחנך, סביר שישתמש במילה באותה משמעות.
אם המטרה היא יופי ספרותי, אז כמובן ייתכנו משחקי מילים
השאלה היא מה המטרה החשובה יותר
 Esthy&Neria:  זה לא 'יופי ספרותי'. זה לא סתם קישוט. זו הדרך המקובלת בתנ"ך להעברת המסר. זו הדרך המרכזית.
 me:  זה שומט את הקרקע מאחרי כל ניסיון ללמוד משמעות של מילים מתוך הקבלות...
הרי אתה יכול תמיד להגיד, "נכון, המילה נזכרת שם במשמעות אחרת לגמרי, אבל זה רק משחק מילים"...
 Esthy&Neria:  אתה צודק. באמת לשונאים רציניים בודקים את האשפשרות הזו כל פעם לפני שהם מנפיצים פרשנות למילה
זה לא שכל פעם שבא לי אני אומר 'משחק מילים'. יש לזה 'כללים', אם אפשר לדבר על כללים בנושא כזה
 Sent at 2:32 PM on Monday
 Esthy&Neria:  כאן, למשל, אני לא מניח שמשלי הוא דף חלק. כשאני נתקל במילה 'חינם', אני כבר יודע עברית (כך לפחות הכותב מניח לגבי קוראיו), ויודע שבתנ"ך יש לזה שתי משמעויות לפחות (כשכולן קשורות באותו שדה סמנטי, אבל בכל זאת יוצרות קצת חלוקה ביניהן)
ומכיוון שאני רואה שזה נאמר בהקבלה ובסמיכות ל'דם' ול'חינם', אוטומטית - פסיכולוגית - אני מבין את המילה דווקא במשמעות הזו, שכן אני יודע שיש לה משמעות כזו, וההקשר מוביל אותי אליה
כשאני אגיע לפעם השניה, "כי חנם מזורה הרשת...", אני (שוב - בתת מודע, פסיכולוגית) אחשוב על המשמעות הקודמת, משום שזה מה שהיה לפני שניה, אבל מיד אבין שזה לא מתאים להקשר.
מה שזה יעשה לי הוא שאני אבין מההקשר את המשמעות המילולית, אבל ספרותית-פסיכולוגית אני אקשר בין שני המקומות שהיא מופיעה, וכך בלי-משים אני אחפש ליצור זיקה ביניהם
כך לדעתי ספרות עובדת
לפחות בנוגע לסוג כזה של עיצוב ספרותי
 Sent at 2:36 PM on Monday
 Esthy&Neria:  ה'מסר' שייווצר הוא שדם 'חינם' הוא לא באמת חינם, ואתה תאכל אותה בסוף. השימוש המושכל באותה המילה מחזק את הקשר
 me:  אז השאלה החשובה היא, מה המשמעות הראשונה שהאדם חושב עליה כשהוא רואה את המילה "חינם" לראשונה?
 Esthy&Neria:  אני לא חושב שיש כזו
כי הוא באופן מיידי רואה אותה בהקשר
ובהקשר הראשון - אין סיכוי שהוא לא יבין את מה שאמרתי. זה פשוט
זה כמו השאלה הידועה: איך יודעים בגמרא אם חמרא זה חמור או יין
 Sent at 2:39 PM on Monday
 me:  איזה הקשר? יש הקשר של דם נקי הרומז ל"וְלָמָּה תֶחֱטָא בְּדָם נָקִי לְהָמִית אֶת דָּוִד חִנָּם", אבל יש גם הקשר של פיתוי, בליעה, הון, שלל, וזה דווקא רומז למשמעות השניה "זָכַרְנוּ אֶת הַדָּגָה אֲשֶׁר נֹאכַל בְּמִצְרַיִם חִנָּם".
 Esthy&Neria:  מה הקשר לפיתוי?
 me:  "אם יפתוך חטאים..."
ההקשר הוא דברי פיתוי
 Esthy&Neria:  לא. בפסוק שהבאת
 me:  ולכן גם המילה "חינם" נתפסת כפיתוי
בפסוק שהבאתי מדובר על אכילת חינם
לבלוע הרבה אוכל בחינם
 Esthy&Neria:  טוב, כפי שאמרתי, החלק הפיתויי נמצא בפסוקים 13-14
 me:  אז גם אצלנו: החטאים מפתים אותך שתוכל לבלוע הרבה דברים בחינם.
 Esthy&Neria:  אני לא מבין ככה את ה'נבלעם'
זה לא במובן של אכילה, אלא של חיסול
 me:  זה דו משמעי
הם בכוונה משתמשים בשורש "בלע"
 Esthy&Neria:  (במאמר מוסגר, זה מחזק עוד יותר את הפרשנות שלי למשל, משום שהם בולעים את הקורבן, ושם העוף בולע את הזרעונים)
 me:  נכון, זה מה שהם אומרים לנער...
 Esthy&Neria:  בכל אופן, ההקשר המיידי הוא הפסוק שבו המילה מופיעה
ושם מדובר רק על מארב לדם נקי.
ודם+נקי מוביל ל'חינם' במשמעות הזו
בנוסף, השדה הסמנטי של פיתוי לא קשור כלל ל'חינם' במשמעות השניה, אלא רק בדרך רחוקה: דברים שמגיעים בחינם זה דבר מפתה
אני מדבר על משהו מדויק הרבה יותר מזה: המילים שנמצאות ליד המילה חינם הם באותו שדה שמנטי של המשמעות הראשונה: דם חינם=דם נקי
זה לא שהוא קשור אליו באופן כלשהו. אלא הוא זה הוא.
מלבד העובדה שיש כאן תקבולת, שזה מלכד את זה עוד יותר עם דם חינם
*נקי
 Sent at 2:45 PM on Monday
 me:  נכון שמבחינה מילולית זה יותר ישיר
אבל כשאדם מבין מילה, הוא מבין אותה גם מתוך ההקשר הרחב ולא רק מתוך השדה הסמנטי הישיר
למשל, אם מישהו אומר לך מילה כלשהי כדבר-שבח או כדבר-גנאי, המשמעות עשויה להשתנות...
 Esthy&Neria:  אבל המילה לא מתאימה כאן במשמעות השניה!
 me:  ההבנה שלך את המילה תיקבע גם לפי ההיכרות שלך עם האדם, והאם נראה לך שהוא רוצה לשבח אותך או לגנות אותך
 Esthy&Neria:  אם היה כתוב "נבלעם.... חינם" או "כל הון יקר נמצא חינם" - בסדר. אבל לארוב חינם? אין לזה משמעות אם לא במשמעות של לארוב לדם חינם
החינם במשמעות השניה צריך לבוא בהקשר של הרווח, ולא בהקשר של המארב
 me:  אני טוען שהמילה "חינם" מתייחסת לכל המשפט
 Esthy&Neria:  ברור. אבל המשפט נגמר בפסוק הזה.
הפסוק הבא הוא כבר משפט חדש (וכך גם הפסוק הקודם)
אפשר לומר שהוא מושך עצמו ואחר עמו, אבל אתה טוען שהוא מושך אחר עמו בלי עצמו (כי המארב עצמו לא קשור...)
 Sent at 2:53 PM on Monday
 me:  "חינם" קשור גם למארב עצמו - אנחנו נארוב ונצא מזה בחינם בלי עונש, כמו "וּבַשְּׁבִעִת יֵצֵא לַחָפְשִׁי חִנָּם"
אני מסכים שזה פחות חלק
 Esthy&Neria:  נו. עכשיו אתה כבר דוחק את זה יותר מדי
 me:  אילו זה היה דיבור עקיף, הייתי מסכים שהכוונה לשפיכת דם נקי חינם
 Esthy&Neria:  מילא לקשר את זה להקשר הרחב, אבל אתה עכשיו מוסיף הקשר חדש
למה הדיבור הישיר מונע ממך לומר שזה כמו דם נקי?
 me:  כי לדעתי מדובר כאן בדיבור ישיר שהוא דבר-פיתוי. ולכן יש לפרש את המילה "חינם" באופן שקשור לפיתוי.
 Esthy&Neria:  זה קצת מוזר
 me:  נכון שזה דחוק יותר, אבל מצד שני לדעתי זה גם דחוק לומר שהציטוט אינו מדוייק
זה עניין של טעם.. מה נראה לך יותר מוזר
 Esthy&Neria:  אבל בכל אופן אתה חייב להודות שהוא אומר במפורש 'דם נקי'
אז למה מפריע לך שהוא יגיד עוד מילה כזו - חינם?
כשאמרתי שזה קצת מוזר, התכוונתי לא לענייני טעם, אלא לזה שאתה מתקשה להבין איך 'חינם' נכנס כאן, כשלידו יש מילים נרדפות שאומרות בדיוק את זה
 me:  בפסוק הזה באמת אפשר לפרש "חינם" כמו "נקי", אבל מכיוון שבהמשך מופיעה המילה "חינם" במשמעות אחרת של פיתוי, נראה לי יותר שגם כאן היא במשמעות של פיתוי שגם מתאימה להקשר הרחב
 Esthy&Neria:  אבל גם שם זה לא במשמעות של פיתוי
 me:  ואז הדברים של המורה מאד ברורים: יש שודדים, הם מנסים לפתות אותך בעזרת המילה "חינם", אבל כשאתה שומע "חינם" תיזהר, זו מלכודת.
כמו שאומרים בימינו: "אין ארוחות חינם".
או פתגם אחר: "חינם עולה ביוקר".
 Esthy&Neria:  זה נכון גם לשיטתי
רק שאני לא רואה צורך לדחוק את המשמעות של 'חינם' במקרה הראשון מתוך משהו שהקורא עוד לא הגיע אליו בהמשך
הפעם השניה 'משחקת' עם המילה הזו בשביל להזכיר את דברי החטאים
ובעצם השימוש המשני גלום כל המסר שאמרתץ
אני אתן לך דוגמה
תסתכל בדברי הימים א, פרק ב, פסוקים כא-כג
יש שם סיפור על חצרון שבא אל בת מכיר, ויצא שגוב ואז יאיר
בחצי השני של ה'סיפור' גשור וארם לוקחים את הערים
לא נדון באריכות בכל הסיפור (כתבתי על זה 20-30 עמ' בדוקטורט), אבל שים לב שיש כאן מעין מידה כנגד מידה
חצרון לקח בת בגיל 60
וגשור וארם לקחו... את קנת ואת בנותיה, 60 עיר
לק"ח, בת, 60.
 me:  יפה
 Esthy&Neria:  המילה בת מופיעה במשמעויות שונות בשני המקומות
וגם השורש לק"ח
לדעתי הסיבה לכך היא שפילגשו הארמיה של מנשה ילדה את מכיר אבי גלעד
כך שחצרון בעצם לקח אשה 'נכרית', ואז גשור ו'ארם' לוקחים בחזרה את שלהם...
בכל אופן, לענייננו ברור שמדובר במשמעויות שונות של המילה, אבל בתנ"ך משתמשים הרבה פעמים באותה המילה במשמעות אחרת בשביל לרמוז למידה כנגד מידה
כך גם כאן
אמנם כאן זה לא מידה כנגד מידה
אבל הרעיון דומה
 me:  אכן יש משחקי מילים בתנ"ך, וזה מאד יפה ומוסיף רמזים נסתרים
אבל זו לא הדבר הראשון שחושבים עליו
זה רק מסר נוסף בקומה שניה
 Esthy&Neria:  במקרה של חצרון, זה לא 'מוסיף רמזים'. זה כל המסר.
בלעדי זה אין כלום
 me:  זה מסר סמוי
 Esthy&Neria:  אלא אם כן לדעתך המסר הוא אינפורמטיבי: דע לך שלחצרון נולד בן וכו'
 me:  כך הבינו רוב הקוראים עד עכשיו
 Esthy&Neria:  או כמו שאמרתי קודם: בספרות כמו בספרות, המסר הוא סמוי
בספרות, הכותב לא אומר לך את המסר במפורש
 me:  יש מסר גלוי ומסר סמוי
 Esthy&Neria:  הוא מעביר אותו דרך הסיפור
 me:  בדברי הימים באמת המסר הגלוי הוא טכני
האם הצלחת למצוא מסר סמוי בכל פסוק מדברי הימים?
 Esthy&Neria:  עד לשם - כן
באופן משכנע
 me:  זו התיזה שלך?
 Esthy&Neria:  משם אני לא סגור על זה, אבל מאידך רק עד לשם הגעתי בדוקטורט
התיזה שלי היא רק על הרשימות של דוד
הדוקטורט הוא על כל רשימות יהודה שם
את התיזה אני יכול לשלוח לך ותוכל לראות לבד אם זה משכנע
 me:  אני אשמח
זה נשמע מאד מעניין
ממשיך את דרכם של חז"ל במדרשים
בכלים מודרניים יותר
 Esthy&Neria:  בכל אופן, ברגע שמוכח שסיפור עוצב בצורה מסוימת באופן מכוון, הרי שזה חלק מהסיפור. בלי זה הפרשנות חסרה
 me:  אני מסכים
עדיין יש חשיבות גם למסר הגלוי.
"תפוחי זהב במשכיות כסף".
הרי הכותב ידע שרובם הגדול של הקוראים יבינו רק את המסר הגלוי.
 Esthy&Neria:  במקרה שלנו המסר לא שונה בגלוי מהמסר הסמוי
 me:  גם על הרמב"ם אומרים שהעביר מסרים שונים לקהלים שונים באותו טקסט
קל וחומר בתנ"ך
 Esthy&Neria:  אבל אנחנו דנים בקישור בין שני ההיקרויות של 'חינם' - וזה כבר משהו שצריך לעיין כדי להגיע אליו: מכאן שאנחנו דנים רק בנוגע למסר הסמוי
שלחתי לך
ואני לא מסכים שזה קל וחומר. זה שמישהו חכם יודע לעשות את זה ברמות שונות, לא מחייב שמישהו יותר חכם יהיה חייב לעשות את זה גם כן
אבל אני מסכים שבדרך כלל מוצאים את זה
 Sent at 3:09 PM on Monday
 me:  את המילה "חינם" הבנתי מנקודת מבט של נער שכבר שומע חטאים שמפתים אותו (למשל נער-רחוב שנמצא תחת השפעה של כנופיות פשע וכד'), ויודע שהם משתמשים במילה "חינם" כדי לפתות, ולכן כך הוא יבין גם את המילה "חינם" בדברי המורה.
אבל אני מסכים שאדם שמגיע מתוך קריאה בתנ"ך, ינטה יותר למשמעות של "דם נקי".
בכל מקרה, אם לסכם -
לפי שיטתך, השודדים הם בעיקר טיפשים - הם הולכים ליפול בפח - והמורה מזהיר את הנער שלא יצטרף כדי שלא ייפול יחד איתם
 Esthy&Neria:  כן
 me:  לפי שיטתי, השודדים הם בעיקר רשעים - הם מראש מתכוונים להפיל את הנער בפח, לשדוד ולהרוג אותו (בסוף הם גם יהרגו אחד את השני או ייהרגו ע"י המשטרה או שה' יעניש אותם, כמו את כל הרשעים, אבל זה כבר לא יעזור לנער).
 Esthy&Neria:  טוב
אני רק לא רואה את האינטרס שלהם לשיטתך
למה הם מפתים אותו בשביל להרוג אותו? שיהרגו אותו
למה הם קוראים ל להצטרף אליהם לשדוד קרבן אחר, ולא פשוט שודדים אותו כקרבן
 Sent at 3:16 PM on Monday
 me:  הם צריכים אותו בשביל השוד שלהם
אולי כמודיע, אולי כפיתיון לנשדד, אני לא יודע מה בדיוק התוכניות שלהם...
אבל ברגע שלא יצטרכו אותו הם יחסלו אותו
ע"ע "הבורר", שם, שם
 Sent at 3:17 PM on Monday
 me:  הרעיון הוא להגיד לנער: מי שמוכן להרוג ולשדוד אחרים - באותה מידה בדיוק יהרוג וישדוד גם אותך, כשזה ישתלם לו
 Sent at 3:18 PM on Monday
 me:  הם לא רוצים את טובתך - הם רוצים את טובת עצמם.
 Sent at 3:19 PM on Monday
 Esthy&Neria:  אז כל מה שאני עושה זה לא לדקדק עד כדי כך בדרך שבה יגיע המוות. זו יכולה להיות דרך אחת
כי הסיכום נראה לי כללי: כל אדם שבוחר בדרך של בצע - ימות. זו אמירה כללית ולא דווקא מושכת לכיוון שלך
 Sent at 3:22 PM on Monday
 Esthy&Neria:  המורה לא אומר "תיזהר כי הם אנשים רעים", אלא "כל מי שהולך לדרך כזו - ייפול"
אם הטיעון המרכזי של המורה היה זה שלך, אז הייתי מצפה לאמירה בנוסח אחר
 me:  הוא אומר בדיוק את זה... "אל תלך בדרך איתם - כי רגליהם לרע ירוצו וימהרו לשפוך דם"
 Esthy&Neria:  אפשר להבין את זה בכמה דרכים. זה לא בהכרח אומר את זה
 me:  אני הבנתי את זה כך: הם ממהרים לשפוך דם, וימהרו לשפוך גם זה את דמו של זה, וגם את הדם שלך.
 Esthy&Neria:  גם אני הבנתי את זה ככה
וגם ב-3 דרכים אחרות בערך
והכרעתי לפי מה שמתאים ומבוסס משאר הפסוקים
מכיוון שהפסוק הזה לא מובן מאליו, אני לא יכול להתבסס עליו כהוכחה לשיטתך
 Sent at 3:25 PM on Monday
 me:  מצד שני, אתה גם לא יכול להגיד בוודאות ש"המורה לא אומר "תיזהר כי הם אנשים רעים","
כאשר יש פסוק שאפשר בקלות לפרש אותו כאמירה כזאת בדיוק...
 Esthy&Neria:  אני כן.
 me:  לפי שיטתך היה ראוי להגיד "אל תלך בדרך איתם, כי רגליהם לשאול יורדות"
כמו בפרקים אחרים
 Esthy&Neria:  כי כשיש פסוק שיכול להיות מובן כך או אחרת, אבל אם הוא מובן כך אז הוא לא מתאים להמשך...
נכון
וכך אני אכן מפרש את הפסוק
 me:  אבל זה לא מה שהפסוק אומר...
 Esthy&Neria:  לרע ירוצו = לרעתם שלהם
 me:  הוא לא אומר שהם הולכים למות, הוא אומר שהם הולכים לשפוך דם
"וימהרו לשפוך דם" - ביטוי מאד פעיל
 Esthy&Neria:  ואני מבין את זה כמו "והם לדמם יארבו"
לדמם של עצמם
 me:  זה נשמע קצת דחוק
"לשפוך דם" זה ביטוי סביל
*פעיל
בספר משלי ישנן דרכים אחרות לבטא את המשמעות הזאת שמישהו גורם לעצמו למות
"לשפוך דם" בכל התנ"ך מדבר על דם של מישהו אחר
 Esthy&Neria:  זה הדוחק היחיד, ואני באמת לא סגור עליו
אבל במקרה הצורך אני יכול להסביר את זה אחרת לשיטתי
 Sent at 3:29 PM on Monday
 Esthy&Neria:  אני חושב שבסופו של דבר מה שיכריע אותי לכאן או לכאן יהיה ההקשר הרחב, של מקומה של היחידה הזו בכל פרקים א-ט
 Sent at 3:33 PM on Monday
 me:  ‫ֻ זה באמת יהיה מעניין‬
‫ניסיתי בעבר למצוא מבנה בפרקים א-ט ולא כל כך הצלחתי‬
‫אמנם יש הקבלות מעניינות, אבל זה לא משתלב מקצה לקצה‬
 Esthy&Neria:  קראתי כמה מאמרים בנושא, ויש בגדול כיוונים לא רעים.
אבל תמיד כשעושים ניתוח מדוקדק יוצאים דברים אחרים
בינתיים ברור שיש מסגרת כלשהי של החכמה שעומדת בחוץ ונותנת קולה
ועכשיו עולה לי כיוון שכמו שבפרק ט האישה החכמה היא מול אשת הכסילות, כך כאן החכמה היא נגד היחידה הקודמת על השודדים
 me:  ‫החכמה בפרק א מדברת בפירוש על כסילים‬
‫ולכן לא נראה לי שהיא עומדת כנגד השודדים‬
‫מה גילית לגבי המבנה של פרק א עצמו?‬
 Esthy&Neria:  למה שיהיה מבנה נפרד לפרק א?
 me:  ‫לא חייב להיות‬
‫אבל רואים שבפרק ב מתחיל נושא חדש "בני..."‬
‫הפניה "בני" מתחילה קטע חדש‬
 Esthy&Neria:  טוב, דבר אחד כן ברור לי: לא כל 'בני' מתחיל יחידה נפרדת, ולא כל יחידה נפרדת מתחילה ב'בני'
למשל "חכמות בחוץ תרנה" זו יחידה נפרדת
כך שבפרק א יש את הפתיחה לספר (או לפרקים א-ט), ועוד שתי יחידות
לשיטתי בפרשנות היחידה העוסקת בחטאים, דווקא מתאימים דברי החכמה שבאים אח"כ, ומתוכם משמע שהחכמה מדברת למי שכבר בחרו בדרכים לא חכמות שמובילות לאבדון - כמו השודדים
 Sent at 3:55 PM on Monday
 me:  ‫אני חשבתי לפרש את פרק א כהרחבה של "שמע בני תורת אביך, ואל תיטוש תורת אימך"‬
‫הקטע על החטאים (הגברים) נאמר ע"י האב, והקטע על החכמות (הנשים) נאמר ע"י האם.‬
‫אמנם זה לא חלק‬
‫אבל בפרק ב יש קטע שבו מאד ברורה ההקבלה בין גברים לנשים‬
‫פסוקים 12-15 על גברים, ופסוקים 16-19 על נשים‬
‫נראה לי שהיסוד הזה חוזר הרבה בפרקים א-ט: יש גברים טובים וגברים רעים, נשים טובות ונשים רעות‬
 Sent at 3:58 PM on Monday
 me:  ‫הגברים הרעים עוסקים בשוד ורצח, הנשים הרעות עוסקות בזנות וניאוף‬
 Sent at 3:59 PM on Monday
 me:  ‫הגברים הטובים והנשים הטובות עוסקים בחכמה ותבונה‬
 Sent at 4:00 PM on Monday
 Sent at 4:00 PM on Monday
 Esthy&Neria:  לגבי פרק ב אני מסכים, וגם חשבתי שזה בעצם מתייחס לשתי היחידות שעברו בפרק א
והחלק הראשון של פרק ב מתייחס לפתיחה של פרק א
כולל הציטוט "צדק ומשפט ומישרים"
 Esthy&Neria:  והחלק הראשון של פרק ב מתייחס לפתיחה של פרק א
כולל הציטוט "צדק ומשפט ומישרים"
 Sent at 4:12 PM on Monday
 me:  החלק הראשון של פרק ב מתייחס בבירור לסוף פרק א
"אם לבינה תקרא" כנגד "בראש הומיות תקרא" וכו'.
 Esthy&Neria:  גם עצם העובדה שהוא אומר לבן שלו שהכל יהיה טוב אם תקשיב לחכמה, מתקשר לקודם, כשהחכמה ביקשה שיקשיבו לה
וכרגע קיבלתי דואר, ומתברר שהתקבלתי למילגת הנשיא
 Sent at 5:48 PM on Monday
 me:  ברוך ה'
אז התחלת דוקטורט?
באותו נושא של התיזה?
 Esthy&Neria:  התיזה, כפי שאתה יכול לראות, היא על כמה יחידות ברשימות בני יהודה
הדוקטורט הוא על כל רשימות בני יהודה
החידוש המרכזי, אני מקווה, הוא המבנה של היחידה הגדולה
כלומר כל רשימות יהודה
 Sent at 5:57 PM on Monday
 me:  מתי התחלת את הדוקטורט?
 Esthy&Neria:  שנה הבאה :-)
אבל התיזה היא חלק ממנו, וזה די הרבה
 me:  אז יש לך 4 שנים...
זה מספיק כדי לפרש את כל ספר דברי הימים, לא?
 Esthy&Neria:  חיחי
אם שנה לקח לי לפרש ככה פחות מ-50 פסוקים (של רשימות, לא סיפורים...), אז כמה זמן ייקח לי לכל הספר?
אפילו אם נניח שזה לא לקח את כל השנה אלא רק חצי, זה עדיין הרבה
אבל אני באמת לא מתכנן לסיים את הדוקטורט ב-4 שנים
שנה שנתיים נשמע לי מספיק
 me:  טוב, שיהיה בהצלחה
 Esthy&Neria:  תודה
 Sent at 6:27 PM on Monday
 me:  ‫לגבי "נצפנה לנקי חינם", נראה לי שפירוש "דעת מקרא" מסביר את זה היטב (אם כי בקיצור).‬
‫זה אכן ציטוט של השודדים, והם אכן אומרים לו "בוא נהרוג אדם חף מפשע", אבל אז מוסיפים שזה יהיה "חינם", כלומר, "אנחנו נצא מזה בלי להיענש".‬
 Esthy&Neria:  ראיתי, אבל לא משוכנע. יש פירוש חדש על משלי שבטח נתקלת בו
של הורביץ
 me:  ‫ואז בפסוק הבא מסבירים איך זה יקרה - "נבלעם כשאול חיים ותמימים כיורדי בור" - נהרוג את כולם ולא יישאר מי שינקום את דמם‬
 Esthy&Neria:  המשפט האחרון הוא כבר לא פשט הכתוב
 me:  ‫אני יכול לתאר לעצמי שודדים שבאים לנער ואומרים לו "בוא נלך לשדוד ולהרוג את פלוני. נכון שהוא חף מפשע, אבל אל תדאג, אנחנו נצא מזה בחינם".‬
 Esthy&Neria:  בפירוש משלי של מקרא לישראל (אביגדור הורוויץ), הוא אומר: "חנם - ללא סיבה והצדקה"
אבל אח"כ כותב: "לשון "חנם" חל כאן גם על הנפגע וגם על הפוגע. אין סיבה לפגוע באדם הנקי, וגם לך, אעפ,י שתפגע בו, לא ייגרם לך נזק"
 me:  ‫אתה מתכוון לפירוש של הוצאת מאגנס?‬
 Esthy&Neria:  כן
טוענים שהוא טוב
 me:  ‫מעניין, אז לפי פירושו המילה "חינם" דו משמעית.‬
 Esthy&Neria:  משהו כזה
אבל די ברור מדבריו שעיקר המשמעות היא "ללא הצדקה"
והמשמע השני הוא המשמע הנוסף, כמין 'קריאה שניה' של המילה
 Sent at 8:19 PM on Thursday
 Esthy&Neria:  מה שכן, בדעת מקרא הוא מבין את "כי חנם" במובן של "כחנם"
כמו שחינם מזורה הרשת... כן אורחות כל בוצע בצע
וזה, בכל אופן, נראה לי פירוש עקום קצת
 me:  ‫זה דווקא יכול להיות.‬
‫הביטוי "כי... כן..." מצלצל לי מוכר.‬
‫אולי מירמיהו?‬
‫לא, ישעיהו‬
 Esthy&Neria:  זה מצלצל לך מוכר אבל אחרי ה'כי' מגיע 'כ...'
 me:  ‫"כי גבהו שמים מארץ"‬
‫"כן גבהו דרכי מדרכיכם"‬
 Esthy&Neria:  זה מה שהוא מפנה אליו, אם אני זוכר טוב, אבל זה חריג
ובנוסף, 'כי' עם פועל אחריו נשמע לי איכשהו נכון יותר, במובן של 'כ..'
 Sent at 8:23 PM on Thursday
 me:  ‫יש גם שימוש דומה של המילה כי (בלי כן) בישעיהו מד3: "כִּי אֶצָּק מַיִם עַל צָמֵא וְנֹזְלִים עַל יַבָּשָׁה, אֶצֹּק רוּחִי עַל זַרְעֶךָ וּבִרְכָתִי עַל צֶאֱצָאֶיךָ".‬
 Esthy&Neria:  נכון
שוב עם פועל אח"כ
 me:  ‫אגב, זה מעניין ששני הפסוקים הדומים הם מישעיהו, כמו גם הפסוק "כי רגליהם לרע ירוצו וימהרו לשפוך דם"‬
‫בערך מאותו איזור בישעיהו‬
 Esthy&Neria:  ודווקא כאן זה לא במובן הזה
בנוסף, אני נוטה שלא לחבר את "
 me:  ‫כך שיש מקום להניח שהשפה דומה‬
 Esthy&Neria:  "והם לדמם יארבו..." עם הפסוק הקודם
 me:  ‫גם כאן אחרי "כי" יש פועל, "מזורה".‬
‫אלא שיש תואר-פועל ביניהם.‬
‫אבל מבחינה דקדוקית, אם תצייר את עץ התחביר, הפועל צמוד למילה "כי".‬
 Sent at 8:27 PM on Thursday
 Esthy&Neria:  אתה לא רואה את ההבדל העצום?
אותו הפועל חוזר, בשביל ליצור את ההשוואה
כאן אין שום קשר בין שני ההיגדים
כמו שבעיני הציפור הרשת נראית בלתי מזיקה, כך.... מה?
 Sent at 8:29 PM on Thursday
 me:  ‫כן, זה חסר. היה צריך לכתוב: "כן חינם מזורה הרשת בעיני כל בוצע בצע, והוא את נפש בעליו ייקח".‬
 Esthy&Neria:  זה לא "חסר". זה פשוט לא קיים.
מסיבה פשוטה: הפירוש של דעת מקרא מצוץ מהאצבע
עם כל היופי שבו
 me:  ‫זה שהביטוי לא כתוב במלוא התפארת, לא אומר שהוא לא נכון.‬
‫אצל ישעיהו, ההקבלה מושלמת: "כי אצוק... כן אצוק"‬
‫"כי גבהו... כן גבהו"‬
 Esthy&Neria:  הוא פשוט לא כתוב
 me:  ‫במשלי זה פחות יפה, אבל עדיין המשמעות אפשרית‬
‫"כי חינם מזורה... כן אורחות כל בוצע בצע"‬
‫המשמעות דומה‬
 Esthy&Neria:  אבל אין שום זכר לעיקר המשל - זה שהדברים נראים 'חנם'
 me:  ‫זה רק פחות מסוגנן יפה‬
‫זה כתוב באופן כללי‬
‫"כן אורחות כל בוצע בצע"‬
‫מובן שהכוונה שכל בוצע בצע הוא כמו אותה הציפור‬
 Esthy&Neria:  זה לא פשיטא כלל
כי ההבנה הפשוטה היא שה'כן' הולך קדימה ולא אחורה. כך הם אורחותיו של בוצע בצע - את נפש בעליו ייקח.
 me:  ‫לשם המחשה, אילו בישעיהו היה כתוב "כי גבהו שמיים מארץ, כן דרכיי מדרכיכם", המשמעות היתה ברורה באותה המידה. המילה "גבהו" לא חיונית להבנה, היא רק מוסיפה יופי.‬
 Esthy&Neria:  זו תקבולת משלימה. כאן, לעומת זאת, ה'חנם' לא מופיע כלל
לא מדברים על מחשבותיו של בוצע הבצע, אלא על דרכיו שמובילות לאובדן נפשו
אין כאן שום מקבילה למחשבתו על 'חנם' וטעותו
 me:  ‫נכון, זו לא תקבולת. זו אמירה פשוטה: "כמו הציפור... כך כל בוצע בצע".‬
‫לא צריך לחזור בנמשל על המשל...‬
‫הוא מספר סיפור על ציפור וציידים, ואז אומר: "כן - אותו הדבר - קורה לכל בוצע בצע"‬
 Esthy&Neria:  נכון. אבל אם אתה מבין את החצי הראשון כך, החחצי השני נשאר מנותק: את נפש בעליו ייקח
 me:  ‫"את נפש בעליו ייקח" מקביל ל"יצפנו לנפשותם"‬
 Esthy&Neria:  נו, זה דחוק.
ברור שפסוק יט הוא פסוק סיכום
כמו שלהרבה מאמרים בפרקים האלה יש
והוא עומד לעצממו כסיכום
 Sent at 8:37 PM on Thursday

 me:  ‫ולפי שיטתך, מה פירוש המילה "כי" בפסוק 17? מה היא מנמקת?‬
 Esthy&Neria:  'כי' לא חייב לנמק
 Sent at 9:46 PM on Thursday
 Esthy&Neria:  למרות שכאן זה עובד גם אם זה נימוק: אל תלך איתם וכו', כי אמנם זה נראה חינם, אבל למעשה המארב שהחטאים אורבים הוא לעצמם
 me:  ‫אבל קצת מוזר שהנימוק הוא משל‬
‫אילו זה לא היה משל, זה היה נשמע הגיוני‬
‫בכלל, לשיטתך לא היה צריך את המשל‬
‫היה אפשר לכתוב "כי הם לדמם יארובו" וכו'.‬
 Esthy&Neria:  זה משל שאומר את הנמשל. זה כמו "אל יתהלל חוגר כמפתח". זה אומר בשפה אחרת "כי זה נראה להם חינם, אבל בעצם לא"
אתה צודק, אבל אז לא היה את ה"הם חושבים ש...".
מבחינתי "כי חנם מזורה הרשת..."="כי המארב נראה להם חינם, אבל [הם לדמם יארבו]"
אין כאן משל ונמשל. יש כאן אמירה בשפה מליצית.

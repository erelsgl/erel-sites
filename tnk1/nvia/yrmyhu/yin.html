<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>לא לשתות יין</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/nvia/yrmyhu/yin.html'/>
<meta name='author' content="אראל" />
<meta name='receiver' content="פירושים וסימנים ירמיהו א" />
<meta name='jmQovc' content="tnk1/nvia/yrmyhu/yin.html" />
<meta name='tvnit' content="" />
<link rel='canonical' href='https://tora.us.fm/tnk1/nvia/yrmyhu/yin.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_nvia_yrmyhu_yin' class='msqnh '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/sim.html'>הקבלות</a>&gt;<a href='../../../tnk1/sig/msqna.html'>מסקנה מתוך הקבלה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/cdq.html'>צדק וגמול</a>&gt;<a href='../../../tnk1/msr/cdqdmuyot.html'>צדק דמויות</a>&gt;</div>

</div>
<!--NiwutElyon1-->
<h1 id='h1'>לא לשתות יין</h1>
<div id='idfields'>
<p>קוד: לא לשתות יין בתנ"ך</p>
<p>סוג: מסקנה</p>
<p>מאת: אראל</p>
<p>אל: פירושים וסימנים ירמיהו א</p>
</div>
<script type='text/javascript'>kotrt()</script>
<div id='tokn'>
<p>ה' מצווה על ירמיהו, ירמיהו כה15: "<q class="psuq"><q class="psuq">...קח את כוס היין החמה הזאת מידי; והשקית אותו את כל הגויים אשר אנוכי שולח אותך אליהם.</q></q>" כוס היין מסמלת את המלחמות והצרות שיבואו על כל הגויים: "<q class="psuq"><q class="psuq">
ושתו והתגועשו והתהוללו, מפני החרב אשר אנוכי שולח בינותם.</q></q>" אף גוי לא יוכל להימלט מהמלחמות האלו: "<q class="psuq"><q class="psuq">
והיה כי ימאנו לקחת הכוס מידך לשתות, ואמרת אליהם: 'כה אמר ה' צבאות: שתה תשתו! כי הנה בעיר אשר נקרא שמי עליה אנוכי מחל להרע, ואתם הינקה תינקו?! לא תינקו, כי חרב אני קורא על כל יושבי הארץ, נאום ה' צבאות!</q></q>"
</p> 
<p>
כשקוראים את פרק כה נראה שאין שום סיכוי להימלט מהצרות &ndash; כולם חייבים לשתות. אבל 10 פרקים לאחר מכן, בפרק לה, מספר הנביא על אנשים שסרבו לשתות יין וזכו לשבח:
</p> 
<p>במצוות ה', לקח ירמיהו את בני בית רכב (צאצאיו של יהונדב בן רכב), הביא אותם אל בית ה', וציווה עליהם, ירמיהו לה1: "<q class="psuq"><q class="psuq">
שתו יין!</q></q>". אבל הם סרבו ואמרו "<q class="psuq"><q class="psuq">
<b>לא נשתה יין</b>, כי יונדב בן רכב אבינו ציווה עלינו לאמור 'לא תשתו יין אתם ובניכם עד עולם, ובית לא תבנו, וזרע לא תזרעו וכרם לא תיטעו, ולא יהיה לכם: כי באוהלים תשבו כל ימיכם, למען תחיו ימים רבים על פני האדמה אשר אתם גרים שם.' ונשמע, בקול יהונדב בן רכב אבינו לכול אשר ציוונו...</q></q>".</p> 
<p>למעשה זה היתה משמעות סמלית, כמו שמפורש בהמשך: "<q class="psuq"><q class="psuq">
כי הקימו בני יהונדב בן רכב את מצות אביהם אשר ציוום, והעם הזה לא שמעו אליי. לכן כה אמר ה' אלוהי צבאות אלוהי ישראל: הנני מביא אל יהודה ואל כל יושבי ירושלים את כל הרעה אשר דיברתי עליהם, יען דיברתי אליהם ולא שמעו ואקרא להם ולא ענו. ולבית הרכבים אמר ירמיהו: כה אמר ה' צבאות אלוהי ישראל: יען אשר שמעתם על מצות יהונדב אביכם, ותשמרו את כל מצותיו, ותעשו ככול אשר ציווה אתכם. לכן כה אמר ה' צבאות אלוהי ישראל: לא ייכרת איש ליונדב בן רכב עומד לפניי כל הימים</q></q>".
</p> 
<p>
האם בני רכב קיבלו שכר כל-כך גדול רק מפני ששמרו על מנהג אביהם? זה לא כל כך הגיוני, כי גם הגויים שומרים על מנהג אבותם (ירמיהו ב11: "<q class="psuq"><q class="psuq">ההימיר גוי אלוהים?!...</q></q>"). נראה לי שגם המנהג עצמו היה טוב, כי הוא הרחיק את הרכבים מהעוונות שפשו בישראל.</p> 
<p>ידוע שהיין עלול להביא את האדם לעבירה; גם הבתים עלולים לגרום לעברות, כמו שכתוב (למשל) בירמיהו לב29: "<q class="psuq"><q class="psuq">
ובאו הכשדים... והציתו את העיר הזאת באש... ואת 
<b>הבתים</b>  אשר קיטרו על גגותיהם לבעל והסיכו נסכים לאלוהים אחרים למען הכעיסני</q></q>" כל החיים העירוניים היו רעים בעיני ה', כמו שכתוב (שם) "<q class="psuq"><q class="psuq">
כי על אפי ועל חמתי הייתה לי 
<b>העיר</b>  הזאת, למן היום אשר בנו אותה ועד היום הזה -- להסירה מעל פניי. על כל רעת בני ישראל ובני יהודה אשר עשו להכעיסני, המה מלכיהם שריהם כוהניהם ונביאיהם, ואיש יהודה ויושבי ירושלים...</q></q>". לכן שיבח ה' את הרֵכבים, שהתרחקו מהחיים העירוניים וחיו באוהלים.
</p> 
<p>
לדעתי, המסקנה משני הפרקים האלה היא שתמיד יש סיכוי. גם כשה' ישקה את כל הגויים ב"<q class="psuq"><q class="psuq">
יין חמה</q></q>" &ndash; מי שיעזוב את חיי המותרות בעיר ויהיה מוכן לגור באהלים יוכל להימנע משתיית היין ולהינצל מהמלחמות.
</p> 
<p>
</p> 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

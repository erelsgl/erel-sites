<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>אהבת ה&#039; את יעקב - אהבת ה&#039; את בני יעקב</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/nvia/tryasr/ml-03.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/nvia/tryasr/ml-03.html" />
<meta name='tvnit' content="" />
<link rel='canonical' href='https://tora.us.fm/tnk1/nvia/tryasr/ml-03.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_nvia_tryasr_ml_03' class='mbnh2 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/1israel.html'>ה' ועם ישראל</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/how.html'>מבנה</a>&gt;<a href='../../../tnk1/sig/mvne2.html'>סדר נושאים</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/cdq.html'>צדק וגמול</a>&gt;<a href='../../../tnk1/msr/cdqprtkll.html'>צדק פרט וכלל</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/how.html'>מבנה</a>&gt;<a href='../../../tnk1/sig/mvne2.html'>סדר נושאים</a>&gt;<a href='../../../tnk1/nvia/tryasr/ml-010203.html'>מבנה מלאכי</a>&gt;</div>

</div>
<!--NiwutElyon1-->
<h1 id='h1'>אהבת ה' את יעקב - אהבת ה' את בני יעקב</h1>
<div id='idfields'>
<p>קוד: אהבת ה' את יעקב - אהבת ה' את בני יעקב בתנ"ך</p>
<p>סוג: מבנה2</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<h3>'ואוהב את יעקב' 
</h3> 
<p>ספר מלאכי נפתח בנבואה קצרה (מלאכי א 2-6):
<q class="psuq">'אהבתי אתכם' אמר ה'. ואמרתם: 'במה אהבתנו?'&nbsp; -
'הלוא אח עשיו ליעקב', נאום ה', 'ואוהב את יעקב. ואת עשו שנאתי; ואשים את
הריו שממה, ואת נחלתו לתנות מדבר. כי תאמר אדום רוששנו, ונשוב ונבנה
חורבות - כה אמר ה' צ': המה יבנו ואני אהרוס; וקראו להם 'גבול רשעה',
ו'העם אשר זעם ה' עד עולם'. ועיניכם תראינה, ואתם תאמרו: 'יגדל ה' מעל
לגבול ישראל'.</q> 
 
<p>אהבתו של ה' לעם ישראל מתבטאת בכך שהוא מפלה אותם לטובה לעומת
אחיהם, הקרובים להם מבחינה גנטית - בני עשו; ה' מבטיח לעם ישראל שארצם של
בני עשו תהיה חרבה ושוממת, ורשעתם תהיה גלויה לעין כל (<q class="psuq">וקראו להם 'גבול רשעה'</q>), ועל ארצם של בני ישראל ישכון ה' - וגם זה יהיה גלוי לעין (<q class="psuq">ועיניכם תראינה, ואתם תאמרו 'יגדל ה' מעל לגבול ישראל'</q>).
 
<p>
<a href="/daat/tanach/trayasar/malahi4.htm">הסבר מפורט לנבואה זו ניתן למצוא במאמרו של יהודה אייזנברג</a>.
 
<p>נראה שאין קשר בין הנבואה הזאת
<a href="/tnk1/nvia/tryasr/ml-01.html">לנבואה שבאה אחריה</a>, אבל - 
<br /> 
<p>&nbsp;
 
<h3>'שובו אליי ואשובה אליכם!'</h3> אבל בסוף ספר מלאכי מופיעה נבואה שנראית קשורה יותר לנבואה הראשונה
(מלאכי ג 6-12): 
<q class="psuq">כי אני, ה', לא שניתי; ואתם, בני יעקב, לא כליתם</q>  - אני&nbsp;לא השתניתי - לא שיניתי את היחס שלי אליכם: אני עדיין אוהב אתכם, ולכן אתם לא כליתם, למרות כל עוונותיכם:&nbsp;
<q class="psuq">למימי אבותיכם סרתם מחוקיי, ולא שמרתם - שובו אליי ואשובה אליכם, אמר ה' צ'</q>:&nbsp;אמנם
המצב&nbsp;הכלכלי שלכם היום לא טוב, אבל&nbsp;מכיוון שאני עדיין אוהב אתכם
- אם תשובו אליי&nbsp;אז גם אני אשוב אליכם והמצב שלכם ישתפר.
<q class="psuq">ואמרתם:</q>  ואם תאמרו:&nbsp;
<q class="psuq">'במה נשוב?'</q>  אענה לכם בשאלה:
<blockquote >
<p>
<q class="psuq">היקבע אדם אלהים, כי אתם קובעים אותי?!</q>  הייתכן שאדם יגזול משהו מאלהים, כמו שאתם מנסים לגזול ממני?!
<q class="psuq">ואמרתם:</q>  ואם תאמרו:&nbsp;
<q class="psuq">'במה קבענוך?'</q>: התשובה היא:
<q class="psuq">המעשר והתרומה</q>: אתם מנסים לגזול ממני בכך שאתם לא
מביאים את המעשרות והתרומות שאתם חייבים להביא לי. אבל למעשה אדם לא יכול
לגזול מאלהים: כשאתם מנסים לגזול ממני אתם בעצם גורמים נזק לעצמכם:
<q class="psuq">במארה
<b>אתם</b>  ניארים, ו
<b>אותי</b>  אתם קובעים, הגוי כולו?!</q>  כשאתם לא מביאים מעשרות ותרומות הכלכלה שלכם מתקללת, כך שרק אתם מפסידים.</blockquote>  
<p>ומכאן אתם יכולים להבין את התשובה לשאלה 'במה נשוב?':
<q class="psuq">הביאו את כל המעשר אל בית האוצר, ויהי טרף בביתי, ובחנוני
נא בזאת, אמר ה' צ': אם לא אפתח לכם את ארובות השמיים, והריקותי לכם ברכה
עד בלי די. וגערתי לכם באוכל</q>  {במקום לגעור לכם את הזרע - מלאכי ב3 - אגער למענכם בארבה שאוכל את היבול}
<q class="psuq">, ולא ישחית לכם את פרי האדמה; ולא תשכל לכם הגפן בשדה, אמר ה' צ'. ואישרו אתכם כל הגויים: כי תהיו אתם ארץ חפץ, אמר ה' צ'</q>  {בעוד שקודם - מלאכי א10 - לא היה לי חפץ בכם}
<q class="psuq">.</q>  &nbsp;אם תשובו - כל הגויים יראו כמה אתם מאושרים, וכמה הארץ שלכם טובה ופורחת (בניגוד לארצם של בני עשו הרשעים).
 
<p>&nbsp;
 
<h3>'ומה בצע כי שמרנו משמרתו?'
</h3> 
<p>אחרי הנבואה הקודמת כנראה עבר זמן, ובו רוב בני ישראל הביאו את התרומות
והמעשרות (אולי במסגרת האמנה שנכרתה ע"י עזרא ונחמיה, ראו נחמיה י 38),
ואכן ירדו גשמים והמצב הכלכלי השתפר. אבל מהשיפור הזה הרויחו בעיקר
העשירים המושחתים, בעלי הקרקעות, שנעשו בזכות זה עוד יותר עשירים. זה גרם
להתמרמרות בקרב הצדיקים התמימים (מלאכי ג 13-21):
<q class="psuq">חזקו עליי דבריכם, אמר ה'; ואמרתם: 'מה נדברנו עליך?'
אמרתם: 'שוא עבוד אלהים; ומה בצע כי שמרנו משמרתו, וכי הלכנו קדורנית,
מפני ה' צ'?!</q>  שמרנו את חוקי ה' כמו שהוא ביקש (למעלה פסוק 7), אבל לא
הרווחנו מזה כלום באופן אישי. במקום שכל הגויים יאשרו אותנו (כמו שהובטח
למעלה פסוק 12) -
<q class="psuq">ועתה אנחנו מאשרים זדים</q>  - אנחנו רואים כמה הזדים מאושרים בזכות התרומות והמעשרות שהבאנו!&nbsp;
<q class="psuq">גם נבנו עושי רשעה, גם בחנו אלוהים ויימלטו:</q>  הרשעים בחנו את א-להים כמו שהוא ביקש (למעלה פסוק 10) ונמלטו מעונש על רשעתם!
 
<p>
<q class="psuq">אז נדברו יראי ה' איש אל רעהו; ויקשב ה', וישמע, וייכתב ספר זיכרון לפניו ליראי ה' ולחושבי שמו</q>  (=אנשים שמייחסים חשיבות לשמו): ה' לא התעלם מדברי הביקורת שנדברו הצדיקים, אלא כתב אותם לפניו בספר הזיכרון לעתיד:
<q class="psuq">והיו לי</q>  {הצדיקים}
<q class="psuq">, אמר ה' צ', ליום אשר אני עושה
<b>סגולה</b>; וחמלתי עליהם כאשר יחמול איש על בנו העובד אותו. ושבתם
<b>וראיתם</b>  בין צדיק לרשע, בין עובד אלהים לאשר לא עבדו.</q>  עכשיו אמנם לא רואים הבדל בין צדיק לרשע, כי
<a href="/tnk1/kma/qjrim2/gmul.html">השכר והעונש ניתנים לעמים שלמים ולא ליחידים</a> (בתחילת הספר נאמר "ועיניכם
<b>תראינה</b>" - אתם רואים
שארצם של בני-עשו שוממת וארצם של בני-יעקב פורחת, אבל אם יש רשעים בין
בני-יעקב הם לא נענשים באופן פרטי). אבל ה' מכין באוצרותיו (סגולה=אוצר)
יום שבו המצב הזה ישתנה, והיחס יהיה אישי, ואז יראו הבדל בין צדיק לרשע
(ע' גם דברים לב&nbsp;34:
<q class="psuq">הלוא הוא כמוס עימדי; חתום
<b>באוצרותיי</b>. לי נקם ושילם, לעת תמוט רגלם; כי קרוב
<b>יום</b>  אידם, וחש עתידות למו</q>). מאותו יום והלאה ייתן ה' את האהבה האבהית שלו לצדיקים באופן אישי.
 
<p>היום הזה מתואר בהמשך (פסוק 19):
<q class="psuq">כי הנה היום בא, בוער כתנור; והיו כל
<b>זדים</b>  וכל
<b>עושה רשעה</b>  קש, וליהט אותם היום הבא, אמר&nbsp;ה' צ', אשר לא יעזוב להם שורש וענף</q>. אותם אנשים שעליהם אתם מתלוננים "ועתה אנחנו מאשרים
<b>זדים</b>, גם נבנו
<b>עושי רשעה</b>" יישרפו
ויכלו בחום היום; היום הם נהנים מהברכה שבירכתי אתכם "וגערתי לכם באוכל
ולא ישחית לכם את פרי האדמה, ולא תשכל לכם הגפן בשדה" - אבל בעתיד האש
תאכל אותם ולא תשאיר להם שורשים וענפים.
 
<p>אבל אותו יום בדיוק, היום הבוער כתנור,&nbsp;יביא רפואה לצדיקים: "<q class="psuq">וזרחה לכם,&nbsp;יראי שמי, שמש צדקה, ומרפא בכנפיה; ויצאתם ופשתם כעגלי מרבק. ועסותם רשעים, כי יהיו אפר תחת כפות רגליכם</q>  (אחרי שיישרפו)
<q class="psuq">, ביום אשר אני עושה, אמר ה' צ'.&nbsp;</q> 
 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>מבצע ההסברה לבניין המקדש</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/nvia/tryasr/xg-01.html'/>
<meta name='author' content="אראל" />
<meta name='receiver' content="פירושים וסימנים 13" />
<meta name='jmQovc' content="tnk1/nvia/tryasr/xg-01.html" />
<meta name='tvnit' content="" />
<link rel='canonical' href='http://tora.us.fm/tnk1/nvia/tryasr/xg-01.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_nvia_tryasr_xg_01' class='mbnh2 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/rayon.html'>מצוות לפי רעיון</a>&gt;<a href='../../../tryg/sug/rayon_1.html'>ה' והאדם</a>&gt;<a href='../../../tryg/sug/ecm_mqdj.html'>מקדש</a>&gt;<a href='../../../tnk1/kma/qjrim2/mqdj2.html'>מקדש שני</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/mamr/kll_mcwa.html'>כלל המצוות</a>&gt;<a href='../../../tryg/mamr/hvdlim.html'>הבדלי מצוות</a>&gt;<a href='../../../tryg/sug/rayon_axryut.html'>אחריות למעשי הזולת</a>&gt;<a href='../../../tryg/sug/biqort_wtwkxh.html'>ביקורת ותוכחה</a>&gt;<a href='../../../tnk1/msr/3tokxot.html'>מתיחת ביקורת</a>&gt;</div>

</div>
<!--NiwutElyon1-->
<h1 id='h1'>מבצע ההסברה לבניין המקדש</h1>
<div id='idfields'>
<p>קוד: מבנה חגי א בתנ"ך</p>
<p>סוג: מבנה2</p>
<p>מאת: אראל</p>
<p>אל: פירושים וסימנים 13</p>
</div>
<script type='text/javascript'>kotrt()</script>
<div id='tokn'>
<p>בחגי א ישנה נבואה שמטרתה הכללית ברורה - להוכיח את בני ישראל על כך שאינם בונים את בית המקדש. אבל כשמנסים להיכנס לפרטים רואים המון כפילויות, ובכלל לא ברור מה רצה הנביא להגיד בכל הכפילויות האלו.
   
<p>הפתרון הקל הוא להתעלם מכל הכפילויות ולהגיד "העיקר שמבינים את התוכן הכללי".
   
<p>הבעיה בפתרון הזה היא, שאם מתעלמים מהפרטים הקטנים - עלולים להפסיד רעיונות גדולים. ובכל מקרה - מפסידים חלק גדול מהיופי של הנבואה. מי שמתעלם מהפרטים של נבואה דומה למי שמסתכל על יצירת אומנות מופלאה מרחוק, ורואה אותה מטושטשת - כאוסף של כתמים צבעוניים...
   
<p>במאמר זה ננסה להבין את ההבדלים בין הפסוקים שנראים כחוזרים על עצמם, ומתוך כך נבין גם את מבנה הנבואה ואת המשמעות הכללית שלה 
<small>(חלק מהפירושים מסתמכים על פירוש מלבי"ם)</small>.
   
<p>
   
<h2>המפתח</h2>    
<p>המפתח לפענוח מבנה הנבואה הוא ההבדל בין שני התיאורים של המחסור בדבריו של חגי:
   
<p>פסוק 5:
<q class="psuq">ועתה כה אמר ה' צ': שימו לבבכם על דרכיכם! זרעתם הרבה והבא מעט, אכול ואין לשובעה, שתה ואין לשוכרה, לבוש ואין לחום לו; והמשתכר - משתכר אל צרור נקוב.</q>    
   
<p>פסוק 10:
<q class="psuq">על כן עליכם כלאו שמיים מטל, והארץ כלאה יבולה...</q>    
   
<p>מעיון בשני התיאורים נראה שיש הבדל אחד חשוב ביניהם. התיאור הראשון מתייחס ל
<q class="mfrj">בית</q>: הוא מתאר אנשים שמביאים תבואה הביתה, אוכלים, שותים ומתלבשים. התיאור השני מתייחס ל
<q class="mfrj">חוץ</q>: הוא מתאר את השמיים שאינם נותנים טל, ואת הארץ שאינה נותנת את יבולה.
   
<p>ואכן, אם נסתכל בפסוק שלפני התיאור הראשון (א4) נראה שהוא מתייחס לאנשים שיושבים בביתם:
<q class="psuq">העת לכם אתם לשבת בבתיכם ספונים - והבית הזה חרב?!</q>. ואם נסתכל שני פסוקים לפני התיאור השני (א8) נראה שהוא מתאים יותר לאנשים שנמצאים בחוץ:
<q class="psuq">עלו ההר, והבאתם עץ, ובנו הבית...</q>.
   
<p>מכאן אפשר להסיק שבנבואה יש (לפחות) שני חלקים שונים, שנאמרו במקומות שונים: חלק אחד נאמר לאנשים שיושבים בביתם, והחלק השני נאמר לאנשים שנמצאים בחוץ. מכאן נראה שהנבואה לא מתארת רק תוכחה אחת, אלא מבצע-הסברה שלם לבניין בית המקדש. כשקוראים את הנבואה אפשר לדמיין את הנביא עובר מבית לבית ומדבר עם יושבי הבתים, ואז יוצא החוצה ומדבר עם האנשים שנמצאים בחוץ...
   
<p>עכשיו, אחרי שפענחנו את עיקר הנבואה, ניכנס לפרטים ונתאר בפירוט את מבנה הנבואה. נראה&nbsp;שמבצע ההסברה&nbsp;כלל 4 שלבים:
   
<ol>
<li>
<div>
<a href="#xlq1">פנייה למנהיגי העם (פסוקים 1-2)</a></div>     
</li>   
<li>
<div>
<a href="#xlq2">פנייה&nbsp;ליושבים בביתם (</a>
<a href="/tnk1/nvia/tryasr/xg-01.html#xlq1">פסוקים</a> 
<a href="#xlq2">3-6)</a></div>     
</li>   
<li>
<div>
<a href="#xlq3">פנייה למתרוצצים בחוץ (</a>
<a href="/tnk1/nvia/tryasr/xg-01.html#xlq1">פסוקים</a> 
<a href="#xlq3">7-11)</a></div>     
</li>   
<li>
<div>
<a href="#xlq4">מנביא למלאך ומיראה למעשה (</a>
<a href="/tnk1/nvia/tryasr/xg-01.html#xlq1">פסוקים</a> 
<a href="#xlq4">12-13)</a></div></li></ol>            
<p>&nbsp;
   
<p>
   
<h2 id="xlq1">פנייה למנהיגים (פסוקים 1-2)&nbsp;</h2>    
<p>בתחילת המבצע, שולח ה' את חגי שיגיד למנהיגי העם מה חושב העם:
   
<p>
<q class="psuq">בשנת שתיים לדריווש המלך, בחודש השישי, ביום אחד לחודש - היה דבר ה' ביד חגי הנביא, אל זרובבל בן שאלתיאל פחת יהודה ואל יהושוע בן יהוצדק הכוהן הגדול, לאמור: 'כה אמר ה' צ', לאמור: 'העם הזה אמרו: '<b>לא עת בוא עת בית ה' להיבנות</b>!'''</q>    
   
<p>העם חושב שעכשיו עדיין לא הגיעה התקופה שאמורה להיות לפני בניין המקדש (<a href="/tnk1/nvia/tryasr/xg-01-02.html">פירוט</a>).
   
<p>השלב הראשון במבצע הוא להודיע למנהיגי העם&nbsp;מה הלך-הרוח בעם, כדי שיבינו למה ה' שולח אותו, וישתפו איתו פעולה בהמשך המבצע.
   
<p>&nbsp;
   
<h2 id="xlq2">פנייה ליושבים בביתם (פסוקים 3-6)</h2>    
<p>לאחר מכן שולח ה' את חגי שייכנס אל בתיהם של האנשים הפשוטים כדי להוכיחם. חגי נכנס לבתיהם ורואה שהם יושבים בבתים מקורים בהידור (=ספונים). בלי קשר לתקופה - ברור שבני ישראל צריכים להשקיע בבית ה' לפחות כמו שהם משקיעים בביתם הפרטי. על כך:
   
<p>
<q class="psuq">ויהי דבר ה' ביד חגי הנביא לאמור: 'העת לכם אתם לשבת בבתיכם ספונים - והבית הזה חרב?!</q>    
   
<p>לאחר מכן אומר הנביא:
   
<p>
<q class="psuq">ועתה כה אמר ה' צ': שימו לבבכם על דרכיכם! זרעתם הרבה והבא מעט, אכול ואין לשובעה, שתה ואין לשוכרה, לבוש ואין לחום לו; והמשתכר - משתכר אל צרור נקוב.</q>    
   
<p>ניתן לפרש את הפסוקים האלה בשני אופנים (<a href="/tnk1/nvia/tryasr/xg-01-06.html">פירוט</a>):
   
<ol>
<li>הנביא פותח ואומר ליושבי הבית: 'שימו לב לצרות שקורות לכם!':&nbsp;יש לכם מעט יבול, מעט אוכל, מעט שתיה, מעט בגדים ומעט כסף.&nbsp;המסקנה היא, שאתם צריכים לבנות את בית המקדש כדי שיפסיקו הצרות.
</li>   
<li>
<div>הנביא פותח ואומר ליושבי הבית: 'שימו לב לאורח-החיים הבזבזני שלכם!': אתם מבזבזים את רוב היבול בדרך הביתה, אוכלים גם כשאתם לא צריכים לשבוע, שותים גם לא כדי להשתכר, קונים בגדים מעבר למה שאתם צריכים כדי להתחמם.&nbsp;המסקנה היא, שאתם צריכים להפסיק לבזבז את כספכם, ולהשקיע אותו בבניין בית המקדש.</div></li></ol>           
<p>&nbsp;
   
<h2 id="xlq3">פנייה למתרוצצים בחוץ (פסוקים 7-11)</h2>    
<p>לאחר מכן יוצא הנביא החוצה. שם הוא רואה אנשים מתרוצצים בין ההר לעיר, ומביאים עצים מההר כדי לבנות לעצמם בתים. על כך:
   
<p>
<q class="psuq">כה אמר ה' צ': 'שימו לבבכם על דרכיכם! עלו
<b>ההר</b>, והבאתם עץ, ובנו הבית; וארצה בו ואיכבדה, אמר ה'.</q>    
   
<p>כלומר: שימו לב למעשים שלכם! במקום לרוץ ולהביא עצים לצורך עצמכם - הביאו עצים כדי לבנות בית לכבוד ה'!
   
<p>הנביא
<a href="/tnk1/nvia/tryasr/xg-mxsor.html#teur2">מראה להם שהמעשים שלהם גרמו להם צרות</a>. מכיוון שהוא מדבר על עצים ועל הרים, הוא מזכיר בנבואה שלו עצים שנשרפים והרים שמתייבשים:
<br />&middot;
<q class="psuq">פנה אל הרבה והנה למעט</q>    (כלומר: פניתם אל מקום שהיו בו הרבה עצים, ופתאום העצים התמעטו - בשרפה או בדרך אחרת),
<q class="psuq">והבאתם הבית ונפחתי בו</q>    (כלומר: גם את המעט שהבאתם לצורך ביתכם שרפתי באש {נפח = שרף באש: ע' ישעיהו נד 16, יחזקאל כב 21 }):
<q class="psuq">יען מה, נאום ה' צ'? - יען ביתי אשר הוא חרב, ואתם רצים איש לביתו</q>    (כל אחד רץ להביא עצים כדי לבנות את ביתו הפרטי).
<br />&middot; כאמור, בנבואה זו הנביא עומד בחוץ, ולכן הוא מביא דוגמאות ממה שקורה בחוץ: הוא מצביע על השמיים ועל הארץ ואומר:
<q class="psuq">על כן עליכם כלאו שמיים מטל, והארץ כלאה יבולה.</q>    { הנבואה נאמרה בחודש אלול, ובתקופה זו באזור יהודה אין גשמים, והדבר היחיד שיכול להציל את התבואה מהתייבשות הוא הטל} מצביע על האדמה היבשה ועל ההרים היבשים ואומר
<q class="psuq">ואקרא חורב על הארץ ועל ההרים,...</q>    מצביע על התבואה היבשה ואומר:
<q class="psuq">...ועל הדגן ועל התירוש ועל היצהר...</q>, מצביע על הירקות היבשים ואומר:
<q class="psuq">...ועל אשר תוציא האדמה...</q>, מצביע על האנשים והבהמות שעוברים ברחוב היבש ואומר:
<q class="psuq">...ועל האדם, ועל הבהמה, ועל כל יגיע כפיים</q>.
<br />
   
<h2 id="xlq4">מנביא למלאך (פסוקים 12-13)</h2>    
<p>מבצע ההסברה המקיף של חגי גרם למנהיגים ולעם לשמוע בקול ה':
<q class="psuq">וישמע זרובבל בן שלתיאל ויהושוע בן יהוצדק הכוהן הגדול וכול שארית העם בקול ה' אלוהיהם...</q>    
   
<p>אבל המבצע עדיין לא הסתיים, כמו שיוסבר בהמשך.
   
<p>כידוע, יש שתי דרגות עיקריות בעבודת ה': יראה ואהבה. דבריו של חגי הנביא, המוכיח, שהראה לעם אילו צרות ה' הביא עליהם בגלל שלא בנו את בית-המקדש, הביאו את בני-ישראל לשמוע בקול ה' ביראה:&nbsp;
<q class="psuq">ועל דברי
<b>חגי הנביא</b>    כאשר שלחו ה' אלוהיהם;</q>    
<q class="psuq">
<b>וייראו העם מפני ה'</b>.</q>    
   
<p>אולם ה' רצה שבני-ישראל יעבדו אותו גם מתוך אהבה, ולכן שלח את חגי שוב, אבל הפעם - לא בתור נביא מוכיח אלא בתור
<b>מלאך</b>, מעודד:
   
<p>
<q class="psuq">ויאמר חגי,
<b>מלאך ה'</b>, במלאכות ה', לעם לאמור: 'אני אתכם, נאום ה'!'.
<b>ויער ה' את רוח</b>    זרובבל בן שלתיאל פחת יהודה, ואת רוח יהושוע בן יהוצדק הכוהן הגדול, ואת רוח כל שארית העם;...</q>    
   
<p>הדברים האלה, דברי החיזוק והעידוד, העירו את רוחם של המנהיגים ושל העם,
<q class="psuq">ויבואו ויעשו מלאכה בבית ה' צ' אלוהיהם. ביום עשרים וארבעה לחודש, בשישי, בשנת שתיים לדריווש המלך.</q>  
<p>
<br />
  
 
<div class="advanced">
<h2>לעיון נוסף</h2> <ul>
<li>מבנה הנבואה על-פי 
<a href="/tnk1/sofrim/mali/xgy_ikuvim.html">ספרו של הרב אליהו מאלי "אורות מציון"</a>: שלושה עיכובים ושלוש תשובות.
<br /></li></ul></div>  
<p>
</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="/tnk1/messages/nvia_tryasr_xg-01_0.html">תגובה <small>/ רמי ניר</small></a> &nbsp;&nbsp;<span class="date">[נכתב ב-06:35:45&nbsp;&nbsp;09.11.2006]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>חנוכה בספר חגי</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/nvia/tryasr/xg-02-18.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/nvia/tryasr/xg-02-18.html" />
<meta name='tvnit' content="" />
<link rel='canonical' href='https://tora.us.fm/tnk1/nvia/tryasr/xg-02-18.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_nvia_tryasr_xg_02_18' class='dywn1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/odot.html'>אודות</a>&gt;<a href='../../../tryg/mqor/jut.html'>חדשנות במצוות</a>&gt;<a href='../../../tryg/mqor/mnhg.html'>מנהג ישראל תורה?</a>&gt;<a href='../../../tnk1/msr/4mnhgim.html'>מנהגים</a>&gt;</div>

</div>
<!--NiwutElyon1-->
<h1 id='h1'>חנוכה בספר חגי</h1>
<div id='idfields'>
<p>קוד: ביאור:חגי ב18 בתנ"ך</p>
<p>סוג: דיון1</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>
<a class="psuq" data-cke-saved-href="/tnk1/prqim/t2202.htm#18" href="/tnk1/prqim/t2202.htm#18">חגי ב10-18</a>: "
<q class="psuq">
<b> בְּעֶשְׂרִים וְאַרְבָּעָה לַתְּשִׁיעִי</b> , בִּשְׁנַת שְׁתַּיִם לְדָרְיָוֶשׁ, הָיָה דְּבַר ה' אֶל חַגַּי הַנָּבִיא לֵאמֹר... שִׂימוּ נָא לְבַבְכֶם מִן הַיּוֹם הַזֶּה וָמָעְלָה, מִיּוֹם 
<b> עֶשְׂרִים וְאַרְבָּעָה לַתְּשִׁיעִי</b> , לְמִן הַיּוֹם אֲשֶׁר יֻסַּד הֵיכַל ה', שִׂימוּ לְבַבְכֶם</q> "
<br /></p> 
<p>חג החנוכה לא נזכר בתנ"ך, אבל התאריך שלו נרמז בספר חגי. בתאריך כ"ד בכסלו, שנת 2 לדרייווש מלך פרס, ייסדו שבי ציון את היכל ה'.
<br /></p> 
<p>הנביא הבטיח להם, שמאותו יום ומעלה ה' יברך וירבה את כל תבואתם: "
<q class="psuq">הַעוֹד הַזֶּרַע בַּמְּגוּרָה, וְעַד הַגֶּפֶן וְהַתְּאֵנָה וְהָרִמּוֹן 
<b>וְעֵץ הַזַּיִת לֹא נָשָׂא</b>  - מִן הַיּוֹם הַזֶּה אֲבָרֵךְ</q> " (רמז לברכת פך השמן).
<br /></p> 
<p>כמו כן, הוא הבטיח להם שיעורר מלחמות שיורידו מגדולתן את הממלכות החזקות, ויעלו את יהודה: "
<q class="psuq">וַיְהִי דְבַר ה' שֵׁנִית אֶל חַגַּי בְּעֶשְׂרִים וְאַרְבָּעָה לַחֹדֶשׁ לֵאמֹר. אֱמֹר אֶל זְרֻבָּבֶל פַּחַת יְהוּדָה לֵאמֹר: אֲנִי מַרְעִישׁ אֶת הַשָּׁמַיִם וְאֶת הָאָרֶץ. &nbsp; וְהָפַכְתִּי כִּסֵּא מַמְלָכוֹת, וְהִשְׁמַדְתִּי חֹזֶק מַמְלְכוֹת הַגּוֹיִם, וְהָפַכְתִּי מֶרְכָּבָה וְרֹכְבֶיהָ וְיָרְדוּ סוּסִים וְרֹכְבֵיהֶם אִישׁ בְּחֶרֶב אָחִיו. &nbsp; בַּיּוֹם הַהוּא נְאֻם ה' צְבָאוֹת אֶקָּחֲךָ זְרֻבָּבֶל בֶּן שְׁאַלְתִּיאֵל עַבְדִּי נְאֻם ה' וְשַׂמְתִּיךָ כַּחוֹתָם כִּי בְךָ בָחַרְתִּי נְאֻם ה' צְבָאוֹת</q> ".</p> 
<p>זו נבואתו האחרונה של חגי, והנבואה הזאת היא סיבה לחגיגה. ייתכן שבני ישראל חגגו את הנבואה מייד למחרת היום שבו יסדו את בית המקדש - בתאריך כ"ה בכסלו.
<br /></p> 
<div class="advanced">
<h2>מקורות ופירושים נוספים</h2> 
<p>אחרי שכתבתי מאמר זה, מצאתי רעיון דומה מאד במאמר של הרב יואל בן נון:</p> 
<p dir="RTL">"מפני מה חותמת נבואת חגי בעשרים וארבעה לתשיעי (כסלו)? מפני מה יום ייסוד היכל ה' הוא דווקא בו ביום או למחרתו? האם יש קשר בין כל אלה לבין חנוכת בית חשמונאי באותו תאריך (או למחרתו) כעבור כמה דורות?</p> 
<p dir="RTL">פסוקי המפתח לכל השאלות הללו קשורים בבצורת הקשה שפקדה את הארץ: "שימו נא לבבכם מן היום הזה ומעלה, מיום עשרים וארבעה לתשיעי, למן היום אשר יסד היכל ה' שימו לבבכם. העוד הזרע במגורה ועד הגפן והתאנה והרמון, ועץ הזית לא נשא, מן היום הזה אברך" (חגי ב, יח-יט).</p> 
<p dir="RTL">הסיבה לתאריך בכסלו איננה השהיית הזריעה של תבואות החורף מחמת בצורת (כפי שמפרש ר"מ זר-כבוד, דעת מקרא, שם) - אף-על-פי שזו כמובן עובדה סבירה. הסיבה הגלויה היא, כאמור לעיל, שעונת הזית היא האחרונה בעונות שבעת המינים, וזמנה מתשרי עד כסלו - ובכלל זה גם דריכת השמן בבתי הבד.</p> 
<p dir="RTL">בסוף החודש התשיעי מסתיימת עונת הזית והשמן, ולפיכך גם תם לוח הביכורים של שבעת המינים, לא בסוכות, כי אם בחנוכה! "חג הסכת תעשה לך שבעת ימים באספך מגרנך ומיקבך" (דברים טז, יג) - אבל היצהר מתחיל רק בסוכות, ונגמר בחנוכה.</p> 
<p dir="RTL">אותה שנה - שנת בצורת חמורה הייתה. ביחס לגורן וליקב ניכר היה הדבר כבר בחודש הששי והשביעי (אלול - תשרי). אבל עונת הזית רק התחילה אז, והיבול טרם נמדד. בפרק ב, טו, מוסר לנו חגי דין וחשבון מפורט ומלא על היבול הממוצע בגרנות (חמשים אחוז) ואחר כך ביקבים (ארבעים אחוז). מכיוון שסיכום היבול חשוב מאוד בעיני הנביא, כבעיני שומעיו, מובן הדבר שרק לצורך סיכום עונת השמן המתינה הנבואה עד לסוף החודש התשיעי.</p> 
<p dir="RTL">"מן היום הזה אברך" בפי חגי, אין פירושו, שעכשיו יישא הזית פריו במאוחר, אלא שמכאן ואילך, עם יסוד בית ה', תתחיל שנה מבורכת, שנה שבה יזרעו אולי מאוחר, אך יהיה קציר מבורך ואסיף מלא. אמנם רק בניסן שאחר-כך יוכלו הבריות להתחיל לראות שהשנה הייתה טובה, אך ייתכן שכבר בשבט הבינו זאת, בעקבות כמויות הגשם שירדו.</p> 
<p dir="RTL">יום ייסוד היכל ה', ככל הנראה, לא היה בעשרים וארבעה לתשיעי אלא למחרתו - בעשרים וחמשה - שהרי חגי אומר על עשרים וארבעה לתשיעי שהוא: "מִטֶרֶם שׂוּם אבן אל אבן בהיכל ה'" (ב, טו)</p> 
<p dir="RTL">...</p> 
<p dir="RTL">&nbsp; הקשר בין נבואת חגי לבין חנוכה לפי רש"י הוא אפוא ישיר - החשמונאים הם המשלימים את ייסודו ובניינו של הבית השני ואת השראת השכינה בתוכו, עם חילוצה של יהודה משלטון זרים בימי שמעון החשמונאי. האם כך הבינו ופירשו גם בני הדור החשמונאי? - קשה לדעת בביטחון אך נראה לי שכן; ובכל אופן - האם מקרה הוא כי חנוכת בית ה' בימי חשמונאי בכ"ה בכסלו נראית כה מתאימה לנבואת חגי האחרונה שנאמרה בעשרים וארבעה לתשיעי (כסלו), ערב ייסוד היכל ה'?!</p> 
<p dir="RTL">נבואת מראות זו של זכריה, שכולה נחמה וגאולה ומראות הישע מלווים אותה, מעידה בבירור, שאכן בכ"ה בכסלו התחילו לבנות את בית ה', בסמוך ובצמידות לנבואה של חגי (הראשונה) מיום כ"ד בכסלו. מסתבר גם שבגלל התחלת הבנייה של בית ה', בית המקדש, זכו לנבואות הנחמה והישועה, במראות זכריה.</p> 
<p dir="RTL">מתוכנה של הנבואה ברור ומודגש גם עד כמה חשוב ומרכזי מקומם של הזית והשמן, שיבוץ הזיתים והמנורה בנבואת הגאולה וחזרת השכינה אל בית שני,&nbsp; שנים רבות לפני חנוכת חשמונאי!" 
<small>(
<a data-cke-saved-href="http://www.ybn.co.il/mamrim/m30.htm" href="http://www.ybn.co.il/mamrim/m30.htm">יום ייסוד היכל ה' על-פי נבואות חגי וזכריה / הרב יואל בן נון</a>)</small> 
<span style="font-family: David">.</span></p>   
<p>
<a data-cke-saved-href="/tnk1/nvia/tryasr/xg-02-1019.html" href="/tnk1/nvia/tryasr/xg-02-1019.html">נבואה נוספת של חגי שנאמרה באותו יום - דיני טהרה וכוונת הלב</a>.</p> 
<h4>מקראות גדולות:</h4> 
<p>"
<q class="mfrj">
<span style="font-weight: bold;">אשר יוסד היכל</span>  - שהתחילו עתה בשנייה להוסיף על יסוד הראשון שבנו בימי כורש</q> " 
<small>(
<a class="external text" data-cke-saved-href="//he.wikisource.org/wiki/%D7%A7%D7%98%D7%A2:%D7%A8%D7%A9%22%D7%99_%D7%A2%D7%9C_%D7%97%D7%92%D7%99_%D7%91_%D7%99%D7%97" href="//he.wikisource.org/wiki/%D7%A7%D7%98%D7%A2:%D7%A8%D7%A9%22%D7%99_%D7%A2%D7%9C_%D7%97%D7%92%D7%99_%D7%91_%D7%99%D7%97">רש"י</a>)</small></p>  
<p>"
<q class="mfrj">"שימו נא לבבכם מן היום הזה ומעלה שימו לבבכם", ר"ל השגיחו ועיינו בדבר אשר למן היום הזה ומעלה, אשר למן היום שיסד ההיכל לא יהיו עוד מעשים חיצונים בפועל לבד רק "שימו לבבכם" שיהיה הבנין בכונת הלב, ואז תראו.&nbsp;</q> " 
<small>(
<a class="external text" data-cke-saved-href="//he.wikisource.org/wiki/%D7%9E%D7%9C%D7%91%D7%99%22%D7%9D_%D7%A2%D7%9C_%D7%97%D7%92%D7%99_%D7%91_%D7%99%D7%97" href="//he.wikisource.org/wiki/%D7%9E%D7%9C%D7%91%D7%99%22%D7%9D_%D7%A2%D7%9C_%D7%97%D7%92%D7%99_%D7%91_%D7%99%D7%97">מלבי"ם</a>)</small></p>  
<p>"
<q class="mfrj">"ומעלה" - ר"ל ולהלאה. "למן היום" - ר"ל שהוא מן היום אשר בנו היסוד של ההיכל משם והלאה שימו לבבכם מה נעשה בימים האלה</q> " 
<small>(
<a class="external text" data-cke-saved-href="//he.wikisource.org/wiki/%D7%A7%D7%98%D7%A2:%D7%9E%D7%A6%D7%95%D7%93%D7%95%D7%AA_%D7%A2%D7%9C_%D7%97%D7%92%D7%99_%D7%91_%D7%99%D7%97" href="//he.wikisource.org/wiki/%D7%A7%D7%98%D7%A2:%D7%9E%D7%A6%D7%95%D7%93%D7%95%D7%AA_%D7%A2%D7%9C_%D7%97%D7%92%D7%99_%D7%91_%D7%99%D7%97">מצודות</a>)</small> 
<br /></p> <ul></ul></div> <!--{cke_protected}{C}%3C!%2D%2Dadvanced%2D%2D%3E-->
<p></p> 
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

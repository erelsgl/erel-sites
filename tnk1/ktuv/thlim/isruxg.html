<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>אסרו חג</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='https://tora.us.fm/tnk1/ktuv/thlim/isruxg.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/ktuv/thlim/isruxg.html" />
<meta name='tvnit' content="" />
<link rel='canonical' href='https://tora.us.fm/tnk1/ktuv/thlim/isruxg.html' />

</head>
<!--
	PHP Programming by Erel Segal-Halevi
-->
<body lang='he' dir='rtl' id = 'tnk1_ktuv_thlim_isruxg' class='dywn1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/erua_zmn.html'>מועדים</a>&gt;<a href='../../../tryg/sug/erua_zmn_swkwt.html'>חג סוכות</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/erua_zmn.html'>מועדים</a>&gt;<a href='../../../tryg/sug/erua_zmn_psx.html'>חג פסח</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/erua_zmn.html'>מועדים</a>&gt;<a href='../../../tryg/sug/erua_zmn_jbwewt.html'>חג שבועות</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/ljon/index.html'>לשון המקרא</a>&gt;<a href='../../../tnk1/ljon/jorj/ayd1.html'>א?ד</a>&gt;<a href='../../../tnk1/ljon/new.html'>מילים שמשמעותן השתנתה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/4trbut.html'>תרבות ימינו</a>&gt;<a href='../../../tnk1/msr/4mnhgim.html'>מנהגים</a>&gt;</div>

</div>
<!--NiwutElyon1-->
<h1 id='h1'>אסרו חג</h1>
<div id='idfields'>
<p>קוד: ביאור:תהלים קיח27 בתנ"ך</p>
<p>סוג: דיון1</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
מדוע היום שאחרי פסח, שבועות וסוכות נקרא "אסרו חג"?
<p>הביטוי "אסרו חג" מופיע בספר תהלים; נקרא את הפסוק כולו:
<br />
<a class='psuq' href="/tnk1/prqim/t26b8.htm#27">תהילים קיח27</a>: "<q class="psuq">אֵל ה' וַיָּאֶר לָנוּ, 
<b>אִסְרוּ חַג</b> בַּעֲבֹתִים עַד קַרְנוֹת הַמִּזְבֵּחַ</q>"<br /><ul>
  
<li>
<span style="font-weight: bold;">אל ה'</span>  = ה' הוא אל, כלומר חזק ומושיע;</li> 
  
<li>
<span style="font-weight: bold;">ויאר לנו</span>  = הצרה נמשלת לחושך והישועה נמשלת לאור; ה' האיר את חיינו בכך שהוציאנו מחשכת הצרות והגלות אל אור הרווחה והגאולה.</li> 
  
<li>
<span style="font-weight: bold;">אסרו</span>  = קשרו;</li> 
  
<li>
<span style="font-weight: bold;">חג</span>  = קרבן שמקריבים בחג (ראו מסגרת למטה);
<br />
</li>   
  
<li>
<span style="font-weight: bold;">עבותים</span>  = חבלים עבים;</li> 
  
<li>
<span style="font-weight: bold;">אסרו חג בעבותים עד קרנות המזבח</span>  = קשרו את הקרבן בחבלים עד שיגיע אל קצות המזבח; ואלה דברי החוגגים, העולים לרגל ומביאים קרבן לכבוד החג.</li> 
</ul>
מדוע החוגגים אומרים לכהנים לקשור את הקרבן בחבלים?
<p>1. הפירוש המקובל הוא - כדי שהכבש לא יברח;
<br />
<ul>
  
<li>אולם, נראה לי שהכהנים לא היו צריכים שיגידו להם איך לטפל בקרבן, הם כבר הקריבו מספיק קרבנות במהלך ה"קריירה" שלהם.</li> 
</ul>
2. לכן נראה לי, שהחוגגים מבקשים כאן בקשה מיוחדת - הם מבקשים מהכהנים שיקשרו את הקרבן 
<span style="font-weight: bold;">אל גופם,</span>  בחבל ארוך, כך שיהיה קשור אליהם כאשר הוא עולה על המזבח.
<p>החוגגים עומדים בשער, הם לא יכולים להיכנס אל המזבח (אולי הם טמאים, ואולי מסיבה אחרת - ע' רמב"ם, 
<a href="http://www.mechon-mamre.org/i/8107.htm">הלכות ביאת המקדש ז יז-יט</a>);
הם היו יכולים לתת את קרבן החג לכהנים וללכת לאכול את סעודת החג עם
משפחתם; אבל הם אינם מסתפקים בכך - הם רוצים להיות קשורים אל הקרבן -
להרגיש שהם עצמם עולים על המזבח, והקרבן מייצג אותם.
<p>החג בשבילם הוא לא רק זיכרון לאירוע הסטורי רחוק; הם מרגישים את החג על בשרם - "<q class="psuq">אל ה' ויאר לנו</q>" (כדברי חז"ל "<q class="mfrj">בכל דור ודור חייב אדם לראות את עצמו כאילו הוא יצא ממצרים</q>"); ולכן חשוב להם להיות קשורים אל קרבן החג כאשר הוא עולה אל ה'.
<p>גם היום שאחרי החג - יום שבו אנחנו נוהגים קצת מנהגי שמחה (הקפות שניות
אחרי סוכות, מימונה אחרי פסח, ועוד יום חופש לתלמידים...) - אמור לבטא את
ההזדהות שלנו עם החג, והרצון שלנו שהמסרים של החג ישפיעו גם על ימי החול;
ולכן ראוי לו השם "<q class="psuq">אסרו חג</q>".
<p /> 
<div class="advanced">
<h2>חג - מקור המילה
<br />
</h2> 
המילה "חג" מציינת גם את המועדים וימי השמחה (כמו בלשון ימינו), וגם את הקרבנות (כמו בפסוקנו, וכמו למשל בפסוק 
<a class='psuq' href="/tnk1/prqim/t2402.htm#3">מלאכי ב3</a>: "<q class="psuq">הִנְנִי גֹעֵר לָכֶם אֶת הַזֶּרַע וְזֵרִיתִי פֶּרֶשׁ עַל פְּנֵיכֶם פֶרֶשׁ 
<b>חַגֵּיכֶם</b> וְנָשָׂא אֶתְכֶם אֵלָיו</q>" ועוד; וגם בלשון חז"ל המילה "חגיגה" משמשת ככינוי לקרבן).
<p>המפרשים נחלקו בשאלה, מהי המשמעות המקורית של המילה "חג":
<p>1. יש אומרים שהמשמעות המקורית היא "קרבן", והמועד נקרא "חג" בהשאלה, משום שמקריבים בו קרבנות רבים;
<p>2. ויש אומרים שהמשמעות המקורית היא "מועד", והקרבן נקרא "חג" בהשאלה, כי רוב האנשים נוהגים להקריב בעיקר במועד.
<p>ע"פ 
<a href="/tnk1/messages/ljon_jorj_xgg_0.html">רפאל שחורי</a>,
המשמעות המקורית של "חג" היא "הסתובב במעגל"; לפי זה, המועד נקרא "חג" כי
הוא מגיע כל שנה באופן מחזורי, או כי במועד נוהגים לרקוד ולהקיף את המזבח;
והקרבן שמקריבים במועד נקרא "חג" על שם המועד (כמו פירוש 2).
<br />
</div> 
<br />

</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="/tnk1/messages/ktuv_thlim_isruxg_0.html">אסרו חג כי..."אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה"... <small>/ רמי ניר</small></a> &nbsp;&nbsp;<span class='date'>[נכתב ב-22:13:09&nbsp;&nbsp;29.04.2007]</span></li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

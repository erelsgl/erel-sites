<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../../_script/klli.css' />
 <link rel='stylesheet' href='../../_themes/klli.css' />
 <link rel='canonical' href='http://tora.us.fm/tnk1/ktuv/mj/10-00.html' />
 <title>מבנה משלי י</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tnk1/ktuv/mj/10-00.html' />
 <meta name='tvnit' content='' />
</head>
<body lang='he' class='newsubject'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../index.html'>ראשי</a>&gt;<a href='../../ktuv/mj/10-00.html'></a>&gt;</div>
</div>
<!--NiwutElyon1-->
<h1 id='h1'>מבנה משלי י</h1>
<div id='idfields'>
<p>מאת: אראל</p>
</div>
<script type='text/javascript' src='../../../_script/vars.js'></script>
<script type='text/javascript'>kotrt()</script>

		<div id='tokn'>
		
		<table class='inner_navigation'><tr>
			<td class='previous'><a href='09-18.html'> &rarr;ט 18&mdash; </a></td>
			<td class='current'>סיכום משלי י</td>
			<td class='next'><a href='10-01.html'> &mdash; י 1&larr; </a></td>
		</tr></table><!-- inner_navigation -->
		
		
		<div class='page single_height'>
		
		<p><a class='psuq' href='/tnk1/prqim/t2810.htm#0'>
			משלי י
		</a>:</p>
		
		<div class='short'>
		<div class='cell tirgum longcell'>
			<h2 class='subtitle'>
				
				&nbsp;סגולות
			</h2>
			<div class='cellcontent'>
			<p>זהו אוסף המשלים הקצרים של שלמה. &#160; ברוב המשלים ישנן שתי צלעות, אחת מתארת התנהגות חיובית והשניה מתארת התנהגות שלילית; אולם בתקציר זה נתאר בעיקר את הצד החיובי:</p><p>חכמתם של הילדים מביאה שמחה להורים, ולכן חנכו את ילדיכם היטב. למדו אותם איך להרוויח כסף בצדק וחריצות, ולא ברשע ומרמה. למדו אותם לאגור ולחסוך לעתיד.</p><p>הצדיקים החיים בינינו מהווים דגם לחיקוי; ראוי לברך אותם בחייהם וגם אחרי מותם; ואת שמם של הרשעים יש להשכיח. החכם לומד מהצדיקים איך לקיים מצוות מכל הלב; הוא נוהג בתום-לב ואינו פוגע בזולת, לא במעשיו ואף לא בהבעות פניו.&#160;&#160; דבריהם של הצדיקים נותנים חיים, תועלת ושמחה לשומעיהם. הם מלמדים את שומעיהם לאהוב את הזולת, ומרוב אהבה הם סולחים לאלה שפגעו בהם ומרבים שלום בעולם.</p><p>המורה הנבון יודע לנמק את דברי החכמה שלו, ואין לו צורך להשתמש באלימות כדי לשכנע. המורה החכם יודע להצפין את דבריו, כך שכל תלמיד יבין לפי דרגתו. הוא שומר על חכמתו&#160; כמו עשיר השומר על הונו.</p><p>כל פעולותיו של הצדיק מכוונות להרבות חיים, אך עליו להיזהר שהרשע לא ינצל אותו לרעה; לשם כך הוא מקפיד לקבל דברי ביקורת ועצות.</p><p>מי שמדבר יותר מדי, עלול להיכשל בשקר, חנופה או השמצה, ולכן המשכיל מעדיף לחסוך במילים. הצדיק מזקק את מילותיו כמו צורף המזקק כסף. כל דבריו נבחרים בקפידה, והוא יכול להנהיג ולהדריך אנשים רבים בדרך הצדק.</p><p>אדם שמתעשר צריך לברך את ה' על כל הישג, כדי שלא יתפתה לעשות מעצמו אליל.&#160;&#160; ההנאה האמיתית של איש-תבונה היא העיסוק בחכמה. &#160; השליט החכם מעניש את הרשע בעונש שהוא פוחד ממנו ביותר, ומתגמל את הצדיק בדבר שהוא רוצה ביותר.&#160;&#160; </p><p>לצדיק יש כושר-עמידה בפני משברים וסערות החיים. הוא אינו מתעצל לבצע את השליחות שלשמה נשלח לעולם הזה. הוא ירא ה', ומנצל את כל ימיו למטרות טובות.&#160; כשלצדיק חסר משהו, הוא מייחל לה', ומחכה בסבלנות ובשמחה שה' ישמע את תפילתו. הוא הולך בדרכי ה' ומגן על אנשים תמימים וחפים מפשע. גם כשהוא נופל, הנפילה שלו היא זמנית, הוא קם וממשיך לצעוד. פיו של הצדיק תמיד נותן פירות של דברי חכמה מועילים; שפתיו תמיד מבטאות את כוונתו האמיתית.</p>
			</div><!--cellcontent-->
		</div>
	</div><!--short-->
	</div><!--verse_and_tirgumim-->
	<br style='clear:both; line-height:0' />
	
		<div class='long'>
		<div class='cell dquyot longcell'>
			<h2 class='subtitle'>
				
				&nbsp;דקויות
			</h2>
			<div class='cellcontent'>
			<p>ספר משלי, החל מפרק י והלאה, נראה כאוסף אקראי למדי של פסוקים, שכל אחד
מהם כולל רעיון נפרד: "<q class="mfrj">ואיננו הולך על סדר דברים נמשכים 
בפרשיות כ[חלק ה]ראשון [פרקים א-ט], אבל כולו פסוקים מפורדים, אין בהם 
התקשרות והרכבה זה עם זה, [אלא] רק הרכבת שכנות...</q>"<small class="small"> (המאירי)</small>.</p><p>כמה מפרשים ניסו למצוא מבנה וסדר באוסף זה.</p><p>1.
 פרופ' יהודה קיל ("דעת מקרא" החל מפרק יז) הסביר שכל פסוק מתחבר לפסוק 
שלפניו או לפסוק שלפני-פניו על-דרך של "רמזי לשון" (מילה משותפת) או "רמזי 
עניין" (נושא משותף).</p><p>2. סימה שרייבר (<a href="/tnk1/messages/prqim_t28_1.html">"ראה זה חדש" - ניסיון להתחקות אחרי המבנה הצורני של הספר משלי שלמה י-כד</a>) גילתה מספר כללים שלפיהם אפשר לחלק את הפרקים
בספר משלי לפסקאות ותת-פסקאות בעלי מבנה סימטרי, והם (בקיצור):<br />א. בתחילת הפסקה ובסופה ישנם ביטויים דומים ומקבילים - דבר היוצר תמונת-ראי ("מבנה כיאסטי");<br />ב. מספרי הפסוקים בתת-הפסקאות הם סימטריים - מסודרים בסדר עולה או ב"תמונת ראי";<br />ג. סוגי הפסוקים בכל פסקה (מבחינת הניגוד או ההשלמה שבין המחציות שלהם) גם הם יוצרים מבנה הרמוני;<br />ד. בכל פסקה ישנם מילים וביטויים ייחודיים, החוזרים בתדירות גדולה משמעותית מאשר בפסקאות אחרות;<br />ה. בכל פיסקה ישנן שלוש תת-פיסקאות המסודרות במבנה של "אריח על גבי
לבנה", כלומר, שתיים מתוכן מקבילות זו לזו, והשלישית נוספת על-גביהן
(כפתיחה, סיום או מרכז).
<br />
</p><p>בעזרת כללים אלה אפשר להציע מבנה אפשרי לכל פרק, למשל לפרק י:

</p><ul><li>5 פסוקים בפסקה הראשונה - פסוקים 1-5 - 
<a href="/tnk1/ktuv/mjly/mj-10-0207.html">על החינוך הכלכלי שההורים צריכים לתת לילדיהם;</a></li><li>7 פסוקים בפסקה השניה - פסוקים 6-12 - 
<a href="/tnk1/ktuv/mjly/mj-10-0612.html">על היחס הראוי לצדיקים ולרשעים בחברה</a>;</li><li>9 פסוקים בפסקה השלישית - פסוקים 13-21 - 
<a href="/tnk1/ktuv/mjly/mj-10-1321.html">על דיבורים של צדיקים ושל רשעים, ממי ואיך ראוי ללמוד</a>;
<br />
</li><li>11 פסוקים בפסקה הרביעית - פסוקים 22-32 - 
<a href="/tnk1/ktuv/mjly/mj-10-2232.html">על התמודדותם של צדיקים ורשעים עם סערות החיים</a>.</li></ul><p>הרחבה של הרעיון ניתן למצוא בספריה "משלי שלמה על אישי התורה" ו"משלי שלמה על מלכות בית דוד"<small class="small"> (פתח-תקווה ה'תשס"ח)</small>, בהם היא מסבירה את הפרקים י-כד כמדרש רציף, המפרש את קורותיהם של האבות ושל מלכי 
בית דוד לפי סדר הזמנים.</p><p>3. ר' אליהו שץ פירש, שכל הפרקים י-כב מחולקים ל<strong>שלשות</strong>
 של פסוקים, כל שלשה מתייחסת לדמויות הסטוריות בתקופה מסויימת. למשל, בפרק 
י: פסוקים 1-3 מדברים על דוד שלמה ואבשלום, פסוקים 4-6 מדברים על לבן יעקב 
ועשו, וכו'.&#160;&#160; ובסוף הקטע יש פסוק המסכם ואומר, <a class="psuq" href="/tnk1/prqim/t2822.htm#20">משלי כב20</a>: "<q class="psuq">הֲלֹא כָתַבְתִּי לְךָ <strong>שלשום[שָׁלִישִׁים]</strong>  בְּמֹעצוֹת וָדָעַת</q>" (<a href="/tnk1/ktuv/mj/22-20.html">פירוט</a>) - כלומר שלישיות של פסוקים.&#160; פירוט הדברים, בספרו "פירוש אליהו על ספר משלי"<small class="small"> (חשמונאים ה'תשס"ח)</small>.</p><p>4.
 יש מפרשים שראו קשר ניגודי בין פסוקים סמוכים מסויימים, שאחד מהם נותן עצה
 על-דרך הטבע והשני קשור ליראת ה', כמו בפסוקים 2-5 בפרקנו ועוד מעל 10 
דוגמאות בפרקים י-כב.&#160;&#160;&#160; החשיבות של יראת ה' מודגשת גם על-ידי מבנה הקובץ 
כולו: יש בו 13 פרקים,&#160; ובמרכזו - בפרק השישי (פרק טז) - ישנו אוסף גדול של
 פסוקים העוסקים ביראת ה' <small class="small">(שמעתי מד"ר נילי סמט בשיעור ספר משלי באונ' בר-אילן, ה'תשע"ו)</small>.&#160;&#160; </p><p>הסידור
 של פסוקים אלה זה ליד זה נועד להרגיל את התלמיד לחשיבה בשני מישורים - 
ההשתדלות והאמונה: מצד ההשתדלות יש לפעול בחריצות ובחכמה בדרך הטבע, ומצד 
האמונה יש לפעול בהתאם לדבר ה'. המסר המשולב הזה מודגש היטב גם בחינוך הדתי
 בדורנו.</p><p>5. ולענ"ד אין צורך לחפש מבנה הגיוני, שהרי החכמה נמשלה לתכשיט, כמו <a class="psuq" href="/tnk1/prqim/t2801.htm#8">משלי א9</a>: "<q class="psuq">כִּי לִוְיַת חֵן הֵם 
לְרֹאשֶׁךָ; <strong>וַעֲנָקִים 
לְגַרְגְּרֹתֶיךָ</strong></q>" 
<small>(ע"פ אליעזר שבייד בספר "חכמתה של מלכות ישראל")</small>:&#160; גם במחרוזת של אבנים יקרות, לא תמיד יש קשר 'הגיוני' בין אבנים סמוכות. יופיה של 
המחרוזת נובע מעצם העובדה שאבנים בצבעים שונים נמצאות יחד על מחרוזת אחת, הנמצאת על 
הראש או הגרגרת.&#160;&#160; גם היופי של ספר משלי נובע מהמגוון של משלים בנושאים שונים הנמצאים יחד, הקשורים כולם להתנהגותו של האדם.</p>
			</div><!--cellcontent-->
		</div>
		<div class='cell full longcell'>
			<h2 class='subtitle'>
				
				&nbsp;לעיון נוסף
			</h2>
			<div class='cellcontent'>
			<p><a href="/tnk1/ktuv/mjly/mj-10.html">המאמר המקורי</a></p><p>

מאת מטמונית למשפחות סופרים:
</p><ul><li>
<a href="/tnk1/messages/prqim_t28_1.html">ראה זה חדש - ניסיון להתחקות על המבנה הצורני של ספר משלי שלמה (פרקים י-כד)</a>;</li><li>
<a href="/tnk1/messages/mjly_prq_y__twrh_.doc">פרק י כמשל לחיי האבות - אברהם ויצחק נבחרו, לוט נדחה</a></li><li>
<a href="/tnk1/messages/mjly_prq_y__byt_dwd_.doc">פרק י כמשל לבית דוד - דוד נבחר, דואג נדחה</a></li><li>
<a href="/tnk1/messages/mjly_y_kd___rmz.doc">רמזים בפרקי משלי י-כד</a>;
</li></ul>      

			</div><!--cellcontent-->
		</div>
	</div><!--long-->
	
	
		</div><!--page-->

		
		<table class='inner_navigation'><tr>
			<td class='previous'><a href='09-18.html'> &rarr;ט 18&mdash; </a></td>
			<td class='current'>סיכום משלי י</td>
			<td class='next'><a href='10-01.html'> &mdash; י 1&larr; </a></td>
		</tr></table><!-- inner_navigation -->
		
		</div><!--tokn-->
		<h2 id='tguvot'>תגובות</h2>
		<ul id='ultguvot'>
		<li></li>
		</ul><!--end-->
		<script type='text/javascript'>tguva();txtit()</script>
</div><!--pnim-->
</body>
</html>

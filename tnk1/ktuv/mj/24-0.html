<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../../_script/klli.css' />
 <link rel='stylesheet' href='../../_themes/klli.css' />
 <link rel='canonical' href='http://tora.us.fm/tnk1/ktuv/mj/24-0.html' />
 <title>מבנה משלי כד</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tnk1/ktuv/mj/24-0.html' />
 <meta name='tvnit' content='' />
</head>
<body lang='he' class='newsubject'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../index.html'>ראשי</a>&gt;<a href='../../ktuv/mj/24-0.html'></a>&gt;</div>
</div>
<!--NiwutElyon1-->
<h1 id='h1'>מבנה משלי כד</h1>
<div id='idfields'>
<p>מאת: אראל</p>
</div>
<script type='text/javascript' src='../../../_script/vars.js'></script>
<script type='text/javascript'>kotrt()</script>

		<div id='tokn'>
		
		<table class='inner_navigation'><tr>
			<td class='previous'><a href='23-35.html'> &rarr;כג 35&mdash; </a></td>
			<td class='current'>סיכום משלי כד</td>
			<td class='next'><a href='24-01.html'> &mdash; כד 1&larr; </a></td>
		</tr></table><!-- inner_navigation -->
		
		
		<div class='page single_height'>
		
		<p><a class='psuq' href='/tnk1/prqim/t2824.htm#0'>
			משלי כד
		</a>:</p>
		
		<div class='short'>
			<div class='tirgum'><p>העולם הוא שדה-קרב בין צדיקים לרשעים, בין חכמים לאוילים. אני מייעץ לך להיות בצד של הצדיקים והחכמים.</p><p>אל תקנא ברשעים ואל תרצה להצטרף אליהם, כי הם גורמים נזק לעצמם ולכל המתחברים איתם. מי שמתכנן להרע לאחרים, מושך אליו רע, וימצא את עצמו בחברתם של אנשים שיפגעו בו.</p><p>רק החכמה מאפשרת לבנות בית יציב ובטוח לאורך זמן. החכמה מחזקת את האדם ועוזרת לו לנצח גם בשדה הקרב. החכמה גם מתוקה ונעימה כדבש.&#160;&#160; האוילים - שלא למדו חכמה - לא יוכלו להתמודד עם מאבקי החיים. </p><p>ביום צרה, חובתך להציל אנשים הנמצאים בסכנת חיים, בלי להתעצל ובלי להמציא תירוצים.</p><p>גם אם אתה רואה שהצדיקים נכשלים במלחמתם, אל תצטרף אל הרשעים כדי ליהנות מהשלל, כי הצדיקים בסופו של דבר יקומו וינצחו. &#160; אל תשמח בשעה שאויבך סובל או מושפל. &#160; אל תקנא ברשעים, כי הצלחתם זמנית ותלויה במצב, וכשהמצב ישתנה הם ידעכו ויכבו כמו נר.&#160;&#160;&#160; אל תצטרף למורדים בה' או במלך, כי יבוא עליהם אסון פתאומי והם ייפלו.</p><p>כל החכמים מודים - הפליה ומשוא-פנים במשפט הורסים כל חלקה טובה. אסור לשופט לומר לרשע שהוא צדיק; חובה עליו להוכיח את הרשע ולשפטו באמת. &#160; גם לעדים אסור להעיד עדות שאינה מבוססת.</p><p>כדי להתבסס היטב בחיים, קודם-כל מצא לך מקור פרנסה מסודר, ורק אחר-כך בנה לך בית ומשפחה. אני ראיתי מה קורה למי שנוהג הפוך - הוא מתעצל לצאת מביתו, ומזניח את מקור פרנסתו עד שהוא נהרס. עצלות מביאה לעוני - התרחק ממנה!</p></div>
		</div><!--short-->
		<div class='long'>
		<div class='cell dquyot longcell'>
			
			<h2 class='subtitle'>דקויות</h2>
			<div id="tokn">
<p>פרק כד בספר משלי עוסק ברובו במלחמה - מלחמת הצדיקים ברשעים. הוא כולל ברובו זוגות או&#160; שלשות של פסוקים (בדומה ל<a href="http://tora.us.fm/tnk1/ktuv/mjly/mj-03.html" class="mbnh dor1">פרק ג</a>), העוסקים לסירוגין ברשעים ובצדיקים:</p> 
<p>
<strong>פסוקים 1-2</strong>: "<q class="psuq">אַל תְּקַנֵּא בְּאַנְשֵׁי רָעָה... כִּי שֹׁד יֶהְגֶּה לִבָּם</q>" - אין מה לקנא ברשעים, כי הם לא מסוגלים לבנות חברה מתוקנת, ליבם מלא במעשי שוד והונאה; אבל אצל הצדיקים -</p>  
<p>
<strong>פסוקים 3-4:</strong>  "<q class="psuq">בְּחָכְמָה יִבָּנֶה בָּיִת</q>" - הצדיקים בונים את ביתם בחכמה ואינם נזקקים למעשי שוד הונאה: "<q class="mfrj">לפי
 שהזהיר שלא יקנא בעושר הרשעים ובשלוותם, ולא יתאווה לחברתם להרוויח בה 
ממון, יאמר עתה, כי אם יתעסק בחכמה ובתבונה ובדעת, מהם ישיג השלווה והעושר,
 מלבד מה שתשיג הנפש מהם - אחרית ותקווה</q>"
<small class="small"> (ר' יונה גירונדי)</small>;</p> 
<p>
<strong>פסוקים 5-6:</strong>  "<q class="psuq">גֶּבֶר חָכָם בַּעוֹז</q>" - "<q class="mfrj">אחרי שהזכיר, שהעושר יימצא עם החכמה, יזכיר כי (גם) הגבורה תימצא עמה. והנה, אין החכמה חסרה דבר, כי הגבורה והעושר יימצאו עמה</q>"
<small class="small"> (ר' יונה גירונדי)</small>. ולעומת גבורתם של החכמים -</p>  
<p>
<strong>פסוקים 7-9:</strong>  "<q class="psuq">אֱוִיל...  בַּשַּׁעַר לֹא יִפְתַּח פִּיהוּ</q>" - השער מסמל את מקום המלחמה - האויל לא יוכל "להשיב מלחמה שערה";&#160;&#160;&#160; והאנשים הרעים יפגעו זה בזה: "<q class="psuq">מְחַשֵּׁב לְהָרֵעַ, לוֹ בַּעַל מְזִמּוֹת יִקְרָאוּ; זִמַּת אִוֶּלֶת חַטָּאת וְתוֹעֲבַת לְאָדָם לֵץ</q>".</p> 
<p>
<strong>פסוקים 10-12</strong>: "<q class="psuq">"הִתְרַפִּיתָ בְּיוֹם צָרָה?!... הַצֵּל לְקֻחִים לַמָּוֶת!</q>" - המלחמה בשיאה, והפסוקים מזכירים לנו שלא להתרפות ולא להפקיר את בני בריתנו הנמצאים בצרה.</p> 
<p>
<strong>פסוקים 13-14</strong>: "<q class="psuq">אֱכָל בְּנִי דְבַשׁ... כֵּן דְּעֶה חָכְמָה לְנַפְשֶׁךָ</q>"
 - בעת מלחמה, רצוי לאכול דבש כדי להתחזק (ראו שמואל א יד); כך גם, בעת 
המלחמה ברשעים, ראוי לאכול דבש של חכמה, ללמוד דברי חכמה מתוקים ומחזקים.</p>  
<p>
<strong>פסוקים 15-16</strong>: "<q class="psuq">אַל תֶּאֱרֹב רָשָׁע לִנְוֵה צַדִּיק... כִּי שֶׁבַע יִפּוֹל צַדִּיק וָקָם, וּרְשָׁעִים יִכָּשְׁלוּ בְרָעָה</q>"
 - במלחמה יש עליות וירידות - הצדיק לפעמים נופל, אולם אנו מזהירים את 
הרשעים, שלא לנצל נפילה זו כדי לפגוע בנחלתו, כי הצדיק יקום וישוב אל 
נחלתו.</p> 
<p>
<strong>פסוקים 17-18</strong>: "<q class="psuq">בִּנְפֹל אויביך[אוֹיִבְךָ] אַל תִּשְׂמָח, וּבִכָּשְׁלוֹ אַל יָגֵל לִבֶּךָ. פֶּן יִרְאֶה ה' וְרַע בְּעֵינָיו...</q>" - מלחמה היא תקופה של דין, ואסור לשמוח בה - לרשע אסור לשמוח על נפילתו של הצדיק, אבל גם לצדיק אסור לשמוח על כשלונו של הרשע.</p> 
<p>
<strong>פסוקים 19-20</strong>: "<q class="psuq">אַל תְּקַנֵּא בָּרְשָׁעִים... כִּי לֹא תִהְיֶה אַחֲרִית לָרָע</q>"
 - בתחילת הפרק, הנימוק שלא לקנא ברשעים קשור להווה - "שוד יהגה ליבם" - 
ליבם מלא במחשבות שוד ומרמה ואינם מסוגלים לבנות את ביתם בחכמה;&#160;&#160; הפסוקים 
שלנו מסכמים את הרעיון ומתייחסים העתיד - מכיוון שהרשעים אינם מסוגלים 
לפעול בחכמה וביושר, לא תהיה להם אחרית ותקוה.</p>  
<p>
<strong>פסוקים 21-22</strong>: "<q class="psuq">יְרָא אֶת ה' בְּנִי וָמֶלֶךְ, עִם שׁוֹנִים אַל תִּתְעָרָב. כִּי פִתְאֹם יָקוּם אֵידָם...</q>"
 - עד עכשיו דובר על מלחמת הצדיקים ברשעים - המורדים בה'; עכשיו נכנסים 
למלחמה גם המורדים במלך, שגם בהם לא רצוי לקנא, כי סופם יהיה פתאומי.</p> 
<p>מפסוק 23 והלאה מתחיל קטע חדש, תחת הכותרת: "<q class="psuq">גַּם אֵלֶּה לַחֲכָמִים</q>".  אלה משלים של חכמים אחרים, ששלמה שילב בפרק כי הם עוסקים בנושא דומה - מלחמה בין צדיקים לרשעים, והפעם בבית המשפט:</p> 
<p>
<strong>פסוקים 23-26</strong>: "<q class="psuq">הַכֵּר פָּנִים בְּמִשְׁפָּט בַּל טוֹב,</q>  
<q class="psuq">אֹמֵר לְרָשָׁע 'צַדִּיק אָתָּה '...   וְלַמּוֹכִיחִים יִנְעָם, וַעֲלֵיהֶם תָּבוֹא בִרְכַּת טוֹב..</q>" - יש להבדיל בין צדיקים לרשעים, אסור לתת יחס מועדף למכרים רשעים ולהגיד שהם צדיקים, אלא יש להוכיח אותם על פשעיהם בלא משוא פנים. כשהשופט אומר לרשע שהוא צדיק, הוא עושה טובה לאדם אחד אבל פוגע בכלל 
הציבור; אבל כשהשופט אמיץ ומוכיח את הרשע ביושר, הציבור כולו מברכו ואוהבו.</p> 
<p>
<strong>פסוקים 28-29</strong>: "<q class="psuq">אַל תְּהִי עֵד חִנָּם בְּרֵעֶךָ... אַל תֹּאמַר 'כַּאֲשֶׁר עָשָׂה לִי כֵּן אֶעֱשֶׂה לּוֹ'</q>" - יש לנהל את המלחמה ברשעים ביושר וללא מרמה, בפרט בבית המשפט. משפט תקין תלוי לא רק בשופטים אמיצים אלא גם בעדים דוברי אמת - אל תעיד 
עדות שאינה מבוססת, ואל תעיד לטובת רעך או לרעתו מתוך חשבונות של השבת טובה
 או רעה. </p>  
<p>
<strong>פסוקים 27, 30-34</strong>: "<q class="psuq">הָכֵן בַּחוּץ מְלַאכְתֶּךָ, וְעַתְּדָהּ בַּשָּׂדֶה לָךְ; אַחַר וּבָנִיתָ בֵיתֶךָ...
עַל שְׂדֵה אִישׁ עָצֵל עָבַרְתִּי... וְהִנֵּה עָלָה כֻלּוֹ קִמְּשֹׂנִים</q>"
 - כדי שתוכל לבנות את ביתך בחכמה (כמו שנאמר בפסוקים 3-4), עליך קודם-כל 
להכין לך מקור פרנסה, כדי שלא תגיע למצבו של העצל, היושב בביתו ואינו יוצא 
לעבוד, וכך שדהו נהרס.</p> 
</div>
		</div>
	</div><!--long-->
	
    </div><!--page-->

		
		<table class='inner_navigation'><tr>
			<td class='previous'><a href='23-35.html'> &rarr;כג 35&mdash; </a></td>
			<td class='current'>סיכום משלי כד</td>
			<td class='next'><a href='24-01.html'> &mdash; כד 1&larr; </a></td>
		</tr></table><!-- inner_navigation -->
		
		</div><!--tokn-->
		<h2 id='tguvot'>תגובות</h2>
		<ul id='ultguvot'>
		<li></li>
		</ul><!--end-->
		<script type='text/javascript'>tguva();txtit()</script>
</div><!--pnim-->
</body>
</html>

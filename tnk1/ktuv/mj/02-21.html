<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>ישרים ישכנו ארץ</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/ktuv/mj/02-21.html'/>
<meta name='author' content="אראל" />
<meta name='receiver' content="סגלות משלי" />
<meta name='jmQovc' content="tnk1/ktuv/mj/02-21.html" />
<meta name='tvnit' content="" />
<link rel='canonical' href='http://tora.us.fm/tnk1/ktuv/mj/02-21.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_ktuv_mj_02_21' class='dywn1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/sgulot.html'>סגלות משלי לפי פרקים</a>&gt;<a href='../../../tnk1/ktuv/mjly/sgulot02.html'>סגלות משלי ב</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/mdrik.html'>סגלות משלי</a>&gt;<a href='../../../tnk1/msr/cdqecot.html'>עצות צדק</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/cdq.html'>צדק וגמול</a>&gt;<a href='../../../tnk1/msr/cdqprti.html'>צדק פרטי</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/sim.html'>הקבלות</a>&gt;<a href='../../../tnk1/ktuv/mjly/hqblot.html'>פסוקים מקבילים לפסוקי משלי</a>&gt;<a href='../../../tnk1/ktuv/mjly/hqblot_nvuot.html'>נבואות מקבילות לפסוקי משלי</a>&gt;</div>

</div>
<!--NiwutElyon1-->
<h1 id='h1'>ישרים ישכנו ארץ</h1>
<div id='idfields'>
<p>קוד: ביאור:משלי ב21 בתנ"ך</p>
<p>סוג: דיון1</p>
<p>מאת: אראל</p>
<p>אל: סגלות משלי</p>
</div>
<script type='text/javascript'>kotrt()</script>
<div id='tokn'>
		
		<table class='inner_navigation'><tr>
			<td class='previous'><a href='02-20.html'> &rarr;ב 20&mdash; </a></td>
			<td class='current'>משלי ב 21</td>
			<td class='next'><a href='02-22.html'> &mdash; ב 22&larr; </a></td>
		</tr></table><!-- inner_navigation -->
		
		
		<div class='page single_height'>
		
		<p><a class='psuq' href='/tnk1/prqim/t2802.htm#21'>
			משלי ב21
		</a>: "<q class='psuq'>כִּי יְשָׁרִים יִשְׁכְּנוּ אָרֶץ,
וּתְמִימִים יִוָּתְרוּ בָהּ,</q>"</p>
		
		<div class='short'>
			<div class='tirgum'><p><strong>כי</strong> רק ה<strong>ישרים</strong> <strong>ישכנו</strong> (יגורו) ב<strong>ארץ</strong> ישראל, ורק הנוהגים <strong>בתום</strong> לב <strong>ייוותרו</strong> (יישארו) <strong>בה</strong> -</p></div>
		</div><!--short-->
		<div class='long'>
		<div class='cell ecot longright'>
			
			<h2 class='subtitle'>עצות</h2>
			<p>הפסוקים מתארים את תוכניותיו של שלמה לחלוקת נחלות בארץ ישראל, תוכניות שאפשר לאמץ גם בימינו:</p><p><strong>ישר</strong>        
<a href="/tnk1/kma/qjrim1/yjr.html">= איש שלום, שאינו מכשיל את הזולת</a>;&#160;&#160; <strong>תמים</strong>        
<a href="/tnk1/kma/qjrim1/tm.html">= שלם, ללא פגם באישיותו או במידותיו</a>;&#160;&#160; <strong>הישרים והתמימים</strong>, החיים בשלום 
ובהגינות עם הזולת, יישארו <strong>וישכנו בארץ</strong>, יקבלו נחלה בארץ ישראל;</p><p>ולעומת זאת -
</p>
		</div>
		<div class='cell hqblot longright'>
			
			<h2 class='subtitle'>הקבלות</h2>
			<p>נוח היה <strong>תמים</strong>, <a class="psuq" href="/tnk1/prqim/t0106.htm#9">בראשית ו9</a>: "<q class="psuq">נֹחַ אִישׁ צַדִּיק <strong>תָּמִים</strong> הָיָה בְּדֹרֹתָיו, אֶת הָאֱלֹהִים הִתְהַלֶּךְ נֹחַ</q>". כשכל בני דורו הושמדו במבול, רק הוא ומשפחתו <strong>נותרו</strong> בארץ.</p><p>אברהם היה <strong>תמים</strong>, <a class="psuq" href="/tnk1/prqim/t0117.htm#1">בראשית יז1</a>: "<q class="psuq">וַיֵּרָא ה' אֵל אַבְרָם וַיֹּאמֶר
 אֵלָיו אֲנִי אֶל שַׁדַּי הִתְהַלֵּךְ לְפָנַי וֶהְיֵה <strong>תָמִים</strong></q>" (<a href="/tnk1/tora/brejit/br-17-01.html">פירוט</a>). כשאנשי סדום ועמורה הושמדו, הוא ומשפחתו <strong>נותרו</strong> בארץ.</p><p>דוד היה <strong>תמים</strong>, <a class="psuq" href="/tnk1/prqim/t08b22.htm#24">שמואל ב כב24</a>: "<q class="psuq">וָאֶהְיֶה <strong>תָמִים</strong> לוֹ, וָאֶשְׁתַּמְּרָה מעוני</q>". כששאול וביתו נהרגו במלחמה מול הפלשתים, דוד <strong>נותר</strong> וירש את השלטון בארץ.</p><p>איוב היה <strong>תם</strong>, <a class="psuq" href="/tnk1/prqim/t2701.htm#1">איוב א1</a>: "<q class="psuq">אִישׁ הָיָה בְאֶרֶץ עוּץ אִיּוֹב שְׁמוֹ, וְהָיָה הָאִישׁ הַהוּא <strong>תָּם וְיָשָׁר</strong> וִירֵא אֱלֹהִים וְסָר מֵרָע</q>". הוא אמנם סבל צרות רבות ואיבד את כל משפחתו, אבל שרד <strong>ונותר</strong> בארץ ואף זכה להקים משפחה חדשה.</p><p>שניים מהנ"ל, נוח ואיוב (המייצגים כנראה את הצדיקים שאינם מעם ישראל), נזכרו גם בנבואת יחזקאל כדוגמה לאנשים השורדים בעת צרה, <a class="psuq" href="/tnk1/prqim/t1214.htm#13">יחזקאל יד13-14</a>: "<q class="psuq">בֶּן
 אָדָם! אֶרֶץ כִּי תֶחֱטָא לִי לִמְעָל מַעַל, וְנָטִיתִי יָדִי עָלֶיהָ 
וְשָׁבַרְתִּי לָהּ מַטֵּה לָחֶם וְהִשְׁלַחְתִּי בָהּ רָעָב וְהִכְרַתִּי מִמֶּנָּה 
אָדָם וּבְהֵמָה<strong>; </strong>וְהָיוּ שְׁלֹשֶׁת הָאֲנָשִׁים הָאֵלֶּה בְּתוֹכָהּ <strong>נֹחַ</strong> דנאל[דָּנִיאֵל] <strong>וְאִיּוֹב</strong> - הֵמָּה בְצִדְקָתָם יְנַצְּלוּ נַפְשָׁם, נְאֻם ד' ה'</q>" - <strong>ותמימים יוותרו בה</strong> (ע"פ&#160; <a class="mamr" title="מאמר" href="/tnk1/nvia/yxzqel/nde.html">דוד אקסלרוד</a>).</p><p>ישרים ותמימים נזכרו גם בתחילת הפרק, <a class="psuq" href="/tnk1/prqim/t2802.htm#7">משלי ב7</a>: "<q class="psuq">וצפן[יִצְפֹּן]  <strong>לַיְשָׁרִים</strong> תּוּשִׁיָּה, מָגֵן לְהֹלְכֵי <strong>תֹם</strong></q>" (<a href="/tnk1/ktuv/mj/02-07.html">פירוט</a>).</p>
		</div>
		<div class='cell dquyot longbig'>
			
			<h2 class='subtitle'>דקויות</h2>
			<p><strong>עונש, עצה או אתגר?</strong> </p><p>  1. לפי רוב הפירושים, הפסוקים מתארים את השכר והעונש מאת ה' - הישרים יזכו לשכון בארץ והרשעים ייענשו בגירוש מהארץ.
</p>
<p>2. אך כפי שפירשנו 
<a href="/tnk1/kma/qjrim1/cdq_ecot.html">במקומות אחרים</a>, פסוקים המדברים על שכר ועונש הם גם עצות לשלטון; לפי זה, ייתכן שהפסוק שלנו מייעץ לשליט לגרש מהארץ את הרשעים והבוגדים, ולהשאיר בה רק את הישרים והתמימים. וייתכן שזו הצהרת כוונות של שלמה המלך.</p>  
<p>3. אפשר גם לפרש, על-דרך הדרש, שהפסוקים מתארים תהליך נפשי:&#160;</p>  <ul><li>
 אנשים 
<strong>ישרים</strong>   מסוגלים 
<strong>לשכון</strong>   בעולם החומר, העולם 
<strong>הארצי</strong>, 
<strong>ולהישאר תמימים</strong>; בעוד שעבור 
<strong>הרשעים</strong>, העולם 
<strong>הארצי</strong>   גורם לכריתה, הם דבקים בחומריות, 
<strong>בוגדים</strong>   בתכלית שלשמה באו לעולם,
<strong> מסיחים</strong>   את דעתם מייעודם הרוחני.
</li><li>אנשים 
<strong>ישרים</strong>   מסוגלים להביא להשראת 
<strong>שכינה</strong>   בעולם 
<strong>הארצי</strong>, לקדש את החומר; בעוד 
<strong>שהרשעים</strong>   גורמים 
<strong>לכריתה</strong>, ניתוק בין השכינה לבין העולם הארצי.
</li><li>אנשים 
<strong>ישרים</strong>   מתייחסים לעולם 
<strong>הארצי</strong>, עולם החומר, כאל 
<strong>משכון</strong>   - פיקדון שניתן להם על-מנת שיקדשו אותו בכל תקופת חייהם על-פני האדמה; 
<strong>התמימות</strong>   שלהם 
<strong>נשארת</strong>   לאורך זמן על הארץ, ועוברת 
<strong>בירושה</strong>   לדורות הבאים, בצורת השראת השכינה, כמו לדוגמה תפילה, עבודת המידות והנהגות. 
<strong>והרשעים</strong>   משחיתים את הארץ, עד שהארץ 
<strong>נושכת</strong>   מקיאה ומוקיעה אותם; 
<strong>והבוגדים</strong>   משתמשים 
<strong>בארציות</strong>   
<strong>כבגד</strong>   המכסה את הנפש המעוותת שלהם,&#160;
<strong>מסיחים</strong>   ומסיתים את הזולת ללכת בדרכם הרעה 
<small>(ע"פ גליה)</small>.</li></ul>  
  
<p><strong>ארץ</strong> - המפרשים פירשו בדרכים שונות את משמעות המילה:<br />
</p>      
<p>1. 
<strong>ארץ</strong>           = העולם הבא, כלומר, הארץ הקבועה שבה נמצאים לנצח; בניגוד לעולם הזה, שהוא ארץ שנמצאים בה רק באופן זמני 
<small>(ע"פ רש"י)</small>.
<br />
</p>         <ul><li>אולם, ברוב התנ"ך 
<strong>ארץ</strong>           היא מקום חומרי, בעולם הזה.
<br />
</li></ul>
2. 
<strong>ארץ</strong>           = ארץ ישראל; ואכן, במקומות רבים בתורה, השכר המובטח לעם ישראל על קיום המצוות הוא שיירשו את הארץ 
<strong>וישכנו</strong>           בה, והעונש על הפרת המצוות הוא גירוש מהארץ, ראו למשל ויקרא כו ובמיוחד 
<a class="psuq" href="/tnk1/prqim/t0528.htm#63">דברים כח63</a>: "<q class="psuq">...
וְנִסַּחְתֶּם מֵעַל הָאֲדָמָה אֲשֶׁר אַתָּה בָא שָׁמָּה לְרִשְׁתָּהּ</q>". גם הפעלים האחרים - 
<strong>נותר</strong>,
<strong>נכרת</strong>        - נזכרים בקשר לארץ ישראל ולגלות ממנה 
<small>(ע"פ 'דעת מקרא')</small>.
<ul><li>אולם, ארץ ישראל לא נזכרת בפירוש בספר משלי; נראה שהמסר של ספר משלי
הוא כללי יותר 
<small>(כך טוען גם נח חכם בשיעוריו על ספר משלי במכללת הרצוג)</small>.
<br />
</li></ul><p>
3. אפשר לפרש 
<strong>ארץ</strong>           = העולם הזה, כמו ב<a class="psuq" href="/tnk1/prqim/t26b6.htm#9">תהלים קטז9</a>: "<q class="psuq">אתהלך לפני ה' <strong>בארצות החיים</strong></q>", כלומר, הישרים יישארו בחיים והרשעים ימותו.

</p><ul><li>אולם, אילו זו היתה הכוונה, היה אפשר לכתוב בפירוש "יחיו" ו"ימותו".
<br />
</li></ul>
4. לכן נראה לי שהכוונה: "<q class="mfrj"><strong>ישכנו ארץ</strong>        - יהיו שוכנים בארצם עד עולם</q>" 
<small>(מצודת דוד)</small>, כלומר, כל אחד מהישרים יזכה לשכון בארצו ולא יגלה ממנה.
<p>5. ויש שפירשו שהמילה ארץ היא רק משל לנצחיות: "<q class="mfrj">יושר זה מצד השכל
והחכמה... התמים הוא שהולך בדרך יושר מעצמו בלי
שום התבוננות... ומי שבוחר לעשות 
<strong>הישר</strong>      תמיד 
<strong>ישכן ארץ</strong>, כלומר שיהיה לו קיום... וזוהי מידת היושר שאינה משתנה ונוטה מקצה לקצה, ולכן
ישרים ישכנו ארץ קיום נצחי כך ראוי לישרים. 
<strong>ותמימים</strong>, שזה תם - ימים, שדווקא
הם ישארו לאחרית הימים, ואפילו באה פורענות הם נשארים ביושרם ובתמימותם
בשלמותם...</q>" 
<small>(<a href="http://www.nekudator.co.il/index.php?option=com_content&amp;view=article&amp;id=25:12">מידת התמימות</a>)</small></p>     
<p>6. וחז"ל דרשו: "<q class="mfrj"><strong>כי ישרים ישכנו ארץ</strong>   - ישכינו השכינה בארץ</q>" 
<small>(תנחומא פקודי ו)</small> </p>
		</div>
		<div class='cell full longcell'>
			
			<h2 class='subtitle'>לעיון נוסף</h2>
			<p><a href="/tnk1/ktuv/mj/02-21.html">המאמר המקורי</a></p><p>אנשים נוספים שנאמר עליהם שיירשו את הארץ:</p><ul><li>
<a class="psuq" href="/tnk1/prqim/t1060.htm#21">ישעיהו 
ס21</a>: "<q class="psuq">וְעַמֵּךְ כֻּלָּם צַדִּיקִים, לְעוֹלָם <strong>
יִירְשׁוּ אָרֶץ</strong>, נֵצֶר מטעו[מַטָּעַי] 
 מַעֲשֵׂה יָדַי 
לְהִתְפָּאֵר</q>" (<a href="/tnk1/nvia/yjayhu/yj-60-21.html">פירוט</a>)</li><li>
<a class="psuq" href="/tnk1/prqim/t2637.htm#9">תהלים לז9</a>: "<q class="psuq">כִּי מְרֵעִים יִכָּרֵתוּן, וְקֹוֵי ה' הֵמָּה <strong>
יִירְשׁוּ אָרֶץ</strong></q>"</li><li>
<a class="psuq" href="/tnk1/prqim/t2637.htm#11">תהלים 
לז11</a>: "<q class="psuq">וַעֲנָוִים <strong>
יִירְשׁוּ אָרֶץ</strong>, וְהִתְעַנְּגוּ עַל רֹב שָׁלוֹם</q>"</li><li>
<a class="psuq" href="/tnk1/prqim/t2637.htm#22">תהלים 
לז22</a>: "<q class="psuq">כִּי מְבֹרָכָיו <strong>
יִירְשׁוּ אָרֶץ</strong>, וּמְקֻלָּלָיו יִכָּרֵתוּ</q>"</li><li>
<a class="psuq" href="/tnk1/prqim/t2637.htm#29">תהלים 
לז29</a>: "<q class="psuq">צַדִּיקִים <strong>
יִירְשׁוּ אָרֶץ</strong>, 
וְיִשְׁכְּנוּ לָעַד עָלֶיהָ</q>"</li></ul><h2>תגובה / רמי ניר, 18.04.2007</h2><p> 
אלהים משוכנע, כי לא ישמר התנאי הדרוש להבטיח "כִּי-יְשָׁרִים יִשְׁכְּנוּ-אָרֶץ" בארץ ישראל, "לְעֹלָם". אלהים בעצמו מעלה את הספק:
</p><p>"מִי-יִתֵּן
 וְהָיָה לְבָבָם זֶה לָהֶם לְיִרְאָה אֹתִי וְלִשְׁמֹר 
אֶת-כָּל-מִצְוֹתַי כָּל-הַיָּמִים, לְמַעַן יִיטַב לָהֶם וְלִבְנֵיהֶם 
לְעֹלָם" (דברים ה' 25)</p> 
<p>כלומר, ברור כי יתקיים "וְהֵפִיץ ה' אֶתְכֶם בָּעַמִּים" (שמות ד' 27).</p> 
<p>ואכן, התקיים. ולפי-כך, מתקיימת חפיפה כדלקמן:</p> 
<ul><li>בין "וְנִשְׁאַרְתֶּם מְתֵי מִסְפָּר בַּגּוֹיִם"</li><li>עם "כִּי-יְשָׁרִים יִשְׁכְּנוּ-אָרֶץ וּתְמִימִים יִוָּתְרוּ בָהּ"</li></ul> 
גם בארץ ישראל ו/או בארצות נכר.
<p>לעומת זאת: "בְּאַחֲרִית הַיָּמִים, וְשַׁבְתָּ עַד-ה' אֱלֹהֶיךָ, וְשָׁמַעְתָּ בְּקֹלוֹ" (דברים ד' 30).
</p><p>אז, "וּרְשָׁעִים מֵאֶרֶץ יִכָּרֵתוּ וּבוֹגְדִים יִסְּחוּ מִמֶּנָּה".</p> 
<p>ואכן, "וְעַמֵּךְ כֻּלָּם צַדִּיקִים, לְעוֹלָם יִירְשׁוּ אָרֶץ" (ישעיה ס' 21).</p> 
<p>אולם, וודאי לא "יִכָּרֵתוּ" כל "הָרְשָׁעִים וְהַבּוֹגְדִים".</p> 
<p>כי "צַדִּיקִים" עלולים לשכוח מצוות, אם לא יזכירו להם "רְשָׁעִים" מה זה "רֶשַׁע".</p><p> 
כלומר, "תנועת החיים" בבריאה מתקיימת בזכות המאבק התמידי בין החיוב והשלילה, לנצח..</p>
		</div>
	</div><!--long-->
	
    </div><!--page-->

		
		<table class='inner_navigation'><tr>
			<td class='previous'><a href='02-20.html'> &rarr;ב 20&mdash; </a></td>
			<td class='current'>משלי ב 21</td>
			<td class='next'><a href='02-22.html'> &mdash; ב 22&larr; </a></td>
		</tr></table><!-- inner_navigation -->
		
		</div><!--tokn-->
		<h2 id='tguvot'>תגובות</h2>
		<ul id='ultguvot'>
		<li></li>
		</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../../_script/klli.css' />
 <link rel='stylesheet' href='../../_themes/klli.css' />
 <link rel='canonical' href='http://tora.us.fm/tnk1/ktuv/mj/08-0.html' />
 <title>מבנה משלי ח</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tnk1/ktuv/mj/08-0.html' />
 <meta name='tvnit' content='' />
</head>
<body lang='he' class='newsubject'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../index.html'>ראשי</a>&gt;<a href='../../ktuv/mj/08-0.html'></a>&gt;</div>
</div>
<!--NiwutElyon1-->
<h1 id='h1'>מבנה משלי ח</h1>
<div id='idfields'>
<p>מאת: אראל</p>
</div>
<script type='text/javascript' src='../../../_script/vars.js'></script>
<script type='text/javascript'>kotrt()</script>

		<div id='tokn'>
		
		<table class='inner_navigation'><tr>
			<td class='previous'><a href='07-27.html'> &rarr;ז 27&mdash; </a></td>
			<td class='current'>סיכום משלי ח</td>
			<td class='next'><a href='08-01.html'> &mdash; ח 1&larr; </a></td>
		</tr></table><!-- inner_navigation -->
		
		
		<div class='page single_height'>
		
		<p><a class='psuq' href='/tnk1/prqim/t2808.htm#0'>
			משלי ח
		</a>:</p>
		
		<div class='short'>
			<div class='tirgum'><p>החכמה והתבונה קוראות ומכריזות בכל מקום, ומגיעות לכל אדם: החל ממרומי השלטון, ועד לפתיים ולכסילים:</p><p>"שמעו, מלכים! אני מדברת רק באמת ובצדק, ושונאת דברי שקר ורשע.&#160;&#160; הידיעות שלי שוות לכם יותר מכל האוצרות".</p><p>"אני מכירה גם תחבולות ערמומיות, ומאפשרת ללומדיי להיזהר מהן, אולם אני שונאת שמשתמשים בי לרעה".</p><p>"אני יכולה לסייע לכל המנהיגים - המלכים, המחוקקים, השרים והשופטים - למלא את תפקידם בצדק ובהצלחה".</p><p>"אני אוהבת את אלה שאוהבים אותי, ועוזרת להם לזכות בעושר וכבוד תוך שמירה על החוק והצדק."</p><p>"ה' יצר אותי עוד לפני שברא את העולם. אני הנסיכה, הילדה הקטנה והאהובה של מלך העולם. הייתי נוכחת בכל המפעלים הגדולים שלו - בריאת הים והיבשה, הארץ והשמים. שיחקתי לפניו כשהוא יצר אותם, ואני יודעת את החוקים שלפיהם הם פועלים. גם היום אני משחקת בכל העולם, משעשעת ומשמחת כל אדם שלומד אותי."</p><p>"ולכן, כדאי לכם לשמוע בקולי וללמוד אותי. יהיה לכם אושר רב אם תשקדו ותתמידו בלימודים, כי מי שימצא אותי - ימצא את חייו מחדש, ומי שיפספס - יפסיד את נפשו".</p></div>
		</div><!--short-->
		<div class='long'>
		<div class='cell hqblot longcell'>
			
			<h2 class='subtitle'>הקבלות</h2>
			<p>החכמה קוראת ברחובות בשלושה פרקים:</p><ul><li>בפרק א - החכמה יוצאת לקרוא לנערי רחוב שיבואו לבית הספר (<a href="/tnk1/ktuv/mj/01-20.html">פירוט</a>);</li><li>בפרק ח - החכמה יוצאת להשפיע על דעת הקהל כדי לשפר את מצב החינוך;
</li><li>בפרק ט - החכמה בונה בית-ספר יפה ומכינה אוכל טעים על-מנת למשוך את התלמידים (<a href="/tnk1/ktuv/mj/09-02.html">פירוט</a>).</li></ul><p>ייתכן שכל קריאה מתייחסת לסוג אחר של תלמידים, ומסבירה את דרך החינוך הראויה לאותם תלמידים:&#160;</p> 
<p>בפרק א: "<q class="psuq">חָכְמוֹת
בַּחוּץ תָּרֹנָּה; בָּרְחֹבוֹת תִּתֵּן קוֹלָהּ. בְּרֹאשׁ הֹמִיּוֹת
תִּקְרָא; בְּפִתְחֵי שְׁעָרִים בָּעִיר אֲמָרֶיהָ תֹאמֵר. עַד-מָתַי,
<strong>פְּתָיִם</strong>, תְּאֵהֲבוּ-פֶתִי?
<strong>וְלֵצִים</strong>       לָצוֹן חָמְדוּ לָהֶם?
<strong>וּכְסִילִים</strong>       יִשְׂנְאוּ-דָעַת?!</q>...
": החכמה פונה אל הפתיים בגוף שני, ומדברת על הלצים והכסילים בגוף שלישי;
מכאן שהפניה היא אל הפתיים בלבד - אין טעם לדבר עם לצים וכסילים (כך נאמר גם במשלי ט7-8: "<q class="psuq">יוסר
<strong>לץ</strong>       לוקח לו קלון... אל תוכח
<strong>לץ</strong>       פן ישנאך...</q>", משלי כג9: "<q class="psuq">באזני
<strong>כסיל</strong>       אל תדבר, כי יבוז לשכל מיליך</q>"); החכמה פונה אל 
הפתיים הנמצאים בחברתם של לצים וכסילים, ומנסה לשכנע את הפתיים להתרחק 
מהחברה הרעה, ולבוא ללמוד חכמה, משלי א23: "<q class="psuq">תָּשׁוּבוּ לְתוֹכַחְתִּי, הִנֵּה אַבִּיעָה לָכֶם רוּחִי, אוֹדִיעָה דְבָרַי אֶתְכֶם</q>".
<a href="/tnk1/kma/qjrim1/pti.html">
פתיים הם אנשים שמתפתים בקלות</a>,
ונראה שהם לא משתכנעים מדברי החכמה - החברים שלהם מפתים אותם ללכת איתם.
כדי להתמודד עם הפיתויים, החכמה צריכה להשתמש באמצעי נגדי - איומים
(משלי א24-33): "<q class="psuq">יַעַן קָרָאתִי, וַתְּמָאֵנוּ; נָטִיתִי
יָדִי, וְאֵין מַקְשִׁיב. וַתִּפְרְעוּ כָל-עֲצָתִי; וְתוֹכַחְתִּי, לֹא
אֲבִיתֶם. גַּם-אֲנִי, בְּאֵידְכֶם אֶשְׂחָק; אֶלְעַג, בְּבֹא פַחְדְּכֶם.
בְּבֹא כשאוה (כְשׁוֹאָה), פַּחְדְּכֶם - וְאֵידְכֶם, כְּסוּפָה יֶאֱתֶה;
בְּבֹא עֲלֵיכֶם, צָרָה וְצוּקָה. אָז יִקְרָאֻנְנִי, וְלֹא אֶעֱנֶה;
יְשַׁחֲרֻנְנִי, וְלֹא יִמְצָאֻנְנִי. תַּחַת, כִּי-שָׂנְאוּ דָעַת;
וְיִרְאַת ה', לֹא בָחָרוּ. לֹא-אָבוּ לַעֲצָתִי; נָאֲצוּ,
כָּל-תּוֹכַחְתִּי. וְיֹאכְלוּ, מִפְּרִי דַרְכָּם; וּמִמֹּעֲצֹתֵיהֶם
יִשְׂבָּעוּ. כִּי מְשׁוּבַת פְּתָיִם תַּהַרְגֵם; וְשַׁלְוַת כְּסִילִים
תְּאַבְּדֵם. וְשֹׁמֵעַ לִי, יִשְׁכָּן-בֶּטַח; וְשַׁאֲנַן, מִפַּחַד
רָעָה.</q>".<br />
</p> 
<p>בפרק ח: "<q class="psuq">הֲלֹא-חָכְמָה
תִקְרָא; וּתְבוּנָה, תִּתֵּן קוֹלָהּ. בְּרֹאשׁ-מְרֹמִים עֲלֵי-דָרֶךְ;
בֵּית נְתִיבוֹת נִצָּבָה. לְיַד-שְׁעָרִים לְפִי-קָרֶת; מְבוֹא פְתָחִים
תָּרֹנָּה</q>"; הפתיחה דומה לפרק א, אולם בהמשך, האוירה היא שונה לגמרי: חלק גדול מהפרק מדבר על אנשים נכבדים וחשובים (משלי ח14-18): "<q class="psuq">לִי-עֵצָה וְתוּשִׁיָּה; אֲנִי בִינָה, לִי גְבוּרָה. בִּי
<strong>מְלָכִים</strong>       יִמְלֹכוּ;
<strong>וְרֹזְנִים</strong>       יְחֹקְקוּ צֶדֶק. בִּי
<strong>שָׂרִים</strong>       יָשֹׂרוּ;
<strong>וּנְדִיבִים</strong>, כָּל-
<strong>שֹׁפְטֵי צֶדֶק</strong>.... עֹשֶׁר-וְכָבוֹד אִתִּי; הוֹן עָתֵק וּצְדָקָה</q>"; ויש אומרים שגם בהתחלה, משלי ח4: "<q class="psuq">אֲלֵיכֶם,
<strong>אִישִׁים</strong>, אֶקְרָא; וְקוֹלִי, אֶל-בְּנֵי אָדָם</q>",
הפניה היא אל <strong>אישים</strong> חשובים. בפסוק הבא נזכרים פתיים וכסילים, משלי ח5: "<q class="psuq">הָבִינוּ פְתָאיִם עָרְמָה; וּכְסִילִים הָבִינוּ לֵב</q>", אך מסגנון הפסוק נראה שגם כאן הפניה היא אל האנשים החשובים - אלה שתפקידם להורות וללמד - שיגרמו לפתיים ולכסילים להבין (<a href="/tnk1/ktuv/mj/08-05.html">פירוט</a>). בפרק זה כמעט ואין איומים - יש רק דיבורים ישירים על חשיבות החכמה, ובמיוחד על חשיבות ההוראה - שהרי
<a href="/tnk1/ktuv/mjly/xfc.html">הוראה חשובה יותר ממצוות אישיות</a>.
      
<br />
      
      
<br />בפרק ט: "<q class="psuq">חָכְמוֹת
בָּנְתָה בֵיתָהּ; חָצְבָה עַמּוּדֶיהָ שִׁבְעָה. טָבְחָה טִבְחָהּ,
מָסְכָה יֵינָהּ; אַף עָרְכָה שֻׁלְחָנָהּ. שָׁלְחָה נַעֲרֹתֶיהָ תִקְרָא
- עַל גַּפֵּי</q>      
<q class="psuq">מְרֹמֵי קָרֶת; מִי 
<strong>פֶתִי</strong>       יָסֻר הֵנָּה;
<strong>חֲסַר-לֵב</strong>       אָמְרָה לּוֹ</q>..."; החכמה פונה אל
<a href="/tnk1/kma/qjrim1/pti.html">
פתיים = שמתפתים בקלות</a> ואל
<a href="/tnk1/kma/qjrim1/xsrlv.html">
חסרי-לב = שאינם מסוגלים לחשוב</a>;
הפניה מזכירה את הפניה בפרק א, אלא שכאן לא נזכרים לצים וכסילים בחברתם של
הפתיים, כך שנקודת הפתיחה של החכמה כאן היא טובה יותר; לכן, החכמה לא
צריכה להשתמש באיומים, אלא רק בפיתויים חיוביים - "<q class="psuq">לְכוּ לַחֲמוּ בְלַחֲמִי; וּשְׁתוּ בְּיַיִן מָסָכְתִּי</q>":
<a href="/tnk1/ktuv/mj/09-02.html">החכמה מזמינה את הפתיים לסעודה שהכינה להם בביתה</a>. לאחר מכן משתמשת החכמה בפיתוי שכלי - היא מסבירה לפתיים
וחסרי-הלב למה כדאי להם להתרחק מחבריהם מפרק א, הפתיים שנמצאים בחברת
הלצים: "<q class="psuq">עִזְבוּ פְתָאיִם וִחְיוּ; וְאִשְׁרוּ בְּדֶרֶךְ בִּינָה</q>", כי "<q class="psuq">יֹסֵר לֵץ לֹקֵחַ לוֹ קָלוֹן, וּמוֹכִיחַ לְרָשָׁע מוּמוֹ</q>": 
<a href="/tnk1/ktuv/mj/09-06.html">ראו עד כמה קשה להיות בחברת לצים - אי אפשר להתווכח איתם</a>; לדבר עם חכמים זה הרבה יותר נעים, אתם יכולים להתווכח איתם והם יאהבו אתכם ואפילו יבקשו לשמוע עוד: "<q class="psuq">אַל תּוֹכַח
לֵץ, פֶּן יִשְׂנָאֶךָּ; הוֹכַח לְחָכָם, וְיֶאֱהָבֶךָּ. תֵּן לְחָכָם,
וְיֶחְכַּם עוֹד; הוֹדַע לְצַדִּיק, וְיוֹסֶף לֶקַח</q>".
     
</p> 
<p>והמסקנה - צריך לעשות כל מאמץ אפשרי, בכל מצב, כדי להציל את הפתיים ולהביא אותם ללמוד חכמה.</p><p class="future">יש לפנות אל הפתיים הנמצאים בחברה רעה, ולהשתמש לשם כך אפילו בכלי הכואב ביותר - איומים (כמו בפרק א);</p><p class="future">יש לפנות אל האנשים החשובים, ולבקש מהם שיעזרו לפתיים להבין (כמו בפרק ח);</p><p class="future">ויש לפנות אל הפתיים המתלבטים בין החכמה לבין הכסילות, ולהשתמש לשם כך בפיתויים חמריים ושכליים (כמו בפרק ט).&#160;</p><p>להשוואה בין הפרקים, ראו גם: <a href="http://he.wikisource.org/wiki/%D7%94%D7%92%D7%90%D7%95%D7%9F_%D7%9E%D7%95%D7%95%D7%99%D7%9C%D7%A0%D7%94_%D7%A2%D7%9C_%D7%9E%D7%A9%D7%9C%D7%99_%D7%97_%D7%90" class="external text">הגאון מווילנה על משלי ח א</a>.</p>
		</div>
		<div class='cell dquyot longcell'>
			
			<h2 class='subtitle'>דקויות</h2>
			<p>פרק ח כולו נאום של החכמה והתבונה: "<q class="psuq">הֲלֹא חָכְמָה תִקְרָא, וּתְבוּנָה תִּתֵּן קוֹלָהּ</q>". הרעיון הכללי של הפרק הוא, שהחכמה והתבונה משתלשלות מלמעלה למטה, ומתאימות לכל קהל-יעד - לכל אדם, בכל רמה, יש מה ללמוד.</p>  
<p>הפסוקים הראשונים (<strong>פסוקים 2-5</strong>) מתארים ארבעה קהלי-יעד של החכמה, מלמעלה למטה:</p>  <ul><li>פסוק 2: "<q class="psuq">בְּרֹאשׁ מְרוֹמִים עֲלֵי דָרֶךְ, בֵּית נְתִיבוֹת נִצָּבָה</q>" - ראשי העם, המנהיגים אותו בדרך.</li><li>פסוק 3: "<q class="psuq">לְיַד שְׁעָרִים לְפִי קָרֶת, מְבוֹא פְתָחִים תָּרֹנָּה</q>" - הסוחרים העשירים, העוברים משער לשער ומפתח לפתח.</li><li>פסוק 4: "<q class="psuq">אֲלֵיכֶם אִישִׁים אֶקְרָא, וְקוֹלִי אֶל בְּנֵי אָדָם</q>" - הציבור הרחב, האנשים ה"רגילים".</li><li>פסוק 5: "<q class="psuq">הָבִינוּ פְתָאיִם עָרְמָה, וּכְסִילִים הָבִינוּ לֵב</q>" - הרמה הנמוכה, הטיפשים.</li></ul>  
<p>בהמשך הפרק מפרטות החכמה והתבונה את המסרים שלהם לכל אחד מקהלי-היעד האלה:</p>  <ul><li>למלכים ומנהיגים, 
<strong>פסוקים 6-16</strong>: "<q class="psuq">שִׁמְעוּ כִּי נְגִידִים אֲדַבֵּר... בִּי שָׂרִים יָשֹׂרוּ וּנְדִיבִים כָּל שֹׁפְטֵי צֶדֶק</q>" - למשול ביושר באמת ובצדק, להשקיע בחינוך, וכו'.</li><li>לסוחרים ובעלי הון, 
<strong>פסוקים 17-21</strong>: "<q class="psuq">אֲנִי אהביה[אֹהֲבַי] אֵהָב, וּמְשַׁחֲרַי יִמְצָאֻנְנִי; עֹשֶׁר וְכָבוֹד אִתִּי... וְאֹצְרֹתֵיהֶם אֲמַלֵּא</q>" - להשקיע בהשכלה, לנהוג בצדק ובמשפט.</li><li>לכלל בני האדם, פסוקים 
<strong>22-29</strong>: "<q class="psuq">ה' קָנָנִי רֵאשִׁית דַּרְכּוֹ... בְּחוּקוֹ מוֹסְדֵי אָרֶץ</q>" - כל העולם נברא בחכמה, החכמה היא התוכנית שלפיה בנוי העולם, ולכן כל אדם שחי בעולם הזה צריך להיות מחובר לחכמה.</li><li>לפתיים ולכסילים, פסוקים 
<strong>30-31</strong>: "<q class="psuq">וָאֶהְיֶה אֶצְלוֹ אָמוֹן, וָאֶהְיֶה 
<strong>שַׁעֲשֻׁעִים</strong>   יוֹם יוֹם, 
<strong>מְשַׂחֶקֶת</strong>   לְפָנָיו בְּכָל עֵת. 
<strong>מְשַׂחֶקֶת</strong>   בְּתֵבֵל אַרְצוֹ, 
<strong>וְשַׁעֲשֻׁעַי</strong>   אֶת בְּנֵי אָדָם</q>" - בחכמה ישנם גם משחקים ושעשועים...</li></ul>  
<p>סוף הפרק (<strong>פסוקים 32-36</strong>) חוזר על המסר: "<q class="psuq">וְעַתָּה בָנִים שִׁמְעוּ לִי, וְאַשְׁרֵי דְּרָכַי יִשְׁמֹרוּ</q>" - כל אחד מארבעת הבנים צריך לשמוע בקול החכמה ולשמור את דרכיה, היא מיועדת לכולם.</p> 

		</div>
	</div><!--long-->
	
    </div><!--page-->

		
		<table class='inner_navigation'><tr>
			<td class='previous'><a href='07-27.html'> &rarr;ז 27&mdash; </a></td>
			<td class='current'>סיכום משלי ח</td>
			<td class='next'><a href='08-01.html'> &mdash; ח 1&larr; </a></td>
		</tr></table><!-- inner_navigation -->
		
		</div><!--tokn-->
		<h2 id='tguvot'>תגובות</h2>
		<ul id='ultguvot'>
		<li></li>
		</ul><!--end-->
		<script type='text/javascript'>tguva();txtit()</script>
</div><!--pnim-->
</body>
</html>

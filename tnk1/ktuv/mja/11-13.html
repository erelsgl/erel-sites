<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../../_script/klli.css' />
 <link rel='stylesheet' href='../../_themes/klli.css' />
 <link rel='canonical' href='http://tora.us.fm/tnk1/ktuv/mja/11-13.html' />
 <title>לגלות סוד רק לחבר נאמן</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tnk1/ktuv/mja/11-13.html' />
 <meta name='tvnit' content='' />
</head>
<body lang='he' class='newsubject'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../index.html'>ראשי</a>&gt;<a href='../../ktuv/mja/11-13.html'></a>&gt;</div>
</div>
<!--NiwutElyon1-->
<h1 id='h1'>לגלות סוד רק לחבר נאמן</h1>
<div id='idfields'>
<p>מאת: אראל</p>
</div>
<script type='text/javascript' src='../../../_script/vars.js'></script>
<script type='text/javascript'>kotrt()</script>

		<div id='tokn'>
		
		<table class='inner_navigation'><tr>
			<td class='previous'><a href='11-12.html'> &rarr;יא 12&mdash; </a></td>
			<td class='current'>משלי יא 13</td>
			<td class='next'><a href='11-14.html'> &mdash; יא 14&larr; </a></td>
		</tr></table><!-- inner_navigation -->
		
		
		<div class='page single_height'>
		
		<p><a class='psuq' href='/tnk1/prqim/t2811.htm#13'>
			משלי יא13
		</a>: "<q class='psuq'>הוֹלֵךְ רָכִיל מְגַלֶּה סּוֹד,
וְנֶאֱמַן רוּחַ מְכַסֶּה דָבָר.</q>"</p>
		
		<div class='short'>
			<div class='tirgum'><p>לפני שאתם משתפים אדם בסודותיכם, בדקו את התנהגותו -</p><p>אדם ה<strong>הולך</strong> מאיש לאיש ו"סוחר" בשמועות כמו <strong>רוכל</strong>, יש לחשוד בו ש<strong>יגלה </strong>גם דבר שנאמר לו ב<strong>סוד</strong> (בסתר); &#160; ולעומתו -</p><p>אדם ה<strong>נאמן</strong> לחבריו לאורך זמן, <strong>אמין</strong> יציב ועקבי ב<strong>רוח</strong>ו (דעותיו ודיבורו),  עליו אפשר לסמוך ש<strong>יכסה</strong> (יסתיר) גם 
<strong>דבר</strong>  שנאמר לו בגלוי.</p></div>
		</div><!--short-->
		<div class='long'>
		<div class='cell ecot longright'>
			
			<h2 class='subtitle'>עצות</h2>
			<p>בחירת אנשים שיודעים לשמור סוד היא משימה חשובה, גם לאנשים פרטיים וגם 
לגופים גדולים כמו צה"ל. ספר משלי מלמד איך איך לבחון את הזולת, כדי&#160;לדעת 
מראש האם יש חשש שהוא יגלה את הסודות שיימסרו לו. בפסוק זה ישנן שתי עצות שונות לבחירת שותפי סוד:</p> 
<p>
<strong>א. הולך רכיל מגלה סוד</strong>  -
<br />
</p>    
   
    
<p>
<strong>הולך רכיל</strong>      
<a href="/tnk1/kma/qjrim1/rkil.html">= אדם ההולך ברגליו כדי לסחור בשמועות כמו רוכל</a>;
 אדם שאוהב להפיץ "חדשות עסיסיות". אדם כזה משתמש בפיסות-מידע על אנשים 
אחרים כדי לספק את רצונו בתשומת-לב, ולכן קיים סיכוי גדול שאדם כזה 
<strong>יגלה סוד</strong>, ולא כדאי לסמוך עליו 
<small>(מלבי"ם, דעת מקרא)</small>. ומצד שני -</p> 
<p>
<strong>ב. ונאמן רוח מכסה דבר</strong>  -</p>     
<p>
<strong>נאמן</strong>      
<a href="/tnk1/kma/qjrim1/amn.html">= יציב ומתמיד</a>, 
<strong>רוח</strong>      
<a href="/tnk1/kma/qjrim1/rux.html">= מחשבות</a>; מכאן: 
<strong>נאמן רוח</strong>     
= מי שמחשבותיו יציבות ומתמידות, שאינו משנה את דעתו במהירות. ניתן לגלות,
ע"י היכרות אישית או תחקיר בטחוני מקיף, אם האדם נוטה לשנות את דעתו בקלות
- לעבור מתנועה לתנועה, מקצה לקצה במפה הפוליטית, וכו'; במקרה זה, קיים
חשש שהוא גם ישנה את הזדהותו, ויגלה את הסודות לאויב; אך אם הוא נאמן רוח, 
יציב ומתמיד במחשבותיו, מסתבר שיוכל לשלוט גם ב"רוח שפתיו" 
<strong>ולכסות דברים ודיבורים</strong>      שיתגלו לאזניו.</p>
		</div>
		<div class='cell hqblot longbig'>
			
			<h2 class='subtitle'>הקבלות</h2>
			<p>     ישנו פסוק דומה שבו הצלע הראשונה של פסוקנו מופיעה בסדר הפוך, <a class="psuq" href="/tnk1/prqim/t2820.htm#19">משלי כ19</a>: "<q class="psuq"><strong>גּוֹלֶה סּוֹד - הוֹלֵךְ רָכִיל</strong>, וּלְפֹתֶה שְׂפָתָיו</q> 
<q class="psuq">לֹא תִתְעָרָב</q>"&#160; (<a href="/tnk1/ktuv/mjly/mj-20-19.html">פירוט</a>). מה ההבדל בין הפסוקים? </p><p>1. כפי שפירשנו כאן, הפסוק שלנו מכוון <em>לבעל-הסוד</em>, ומלמדו את מי לא כדאי לו לשתף בסודותיו;&#160;&#160; והפסוק בפרק כ מכוון <em>לאדם שגילו לו סוד</em>, ומלמדו שעליו לשמור על הסוד היטב כי גילוי הסוד הוא עבירה על איסור תורה "<q class="psuq">לא תלך רכיל בעמך</q>".</p><p>2. מכיוון שזהו משפט שֵמָנִי, ניתן גם לפרש להיפך - ניתן לפרש שפסוקנו בא ללמד על האיסור לגלות סודות 
<small>(מצודות)</small>, והפסוק בפרק כ בא ללמד איך לבחור שותפי סוד. לפי זה, החצי השני של פסוקנו יתפרש אחרת:&#160;&#160;&#160; <strong>נאמן רוח</strong>    = מי שהוא 
נאמן ברוחו   אל ה', ומקיים את תורתו, כמו ב<a class="psuq" href="/tnk1/prqim/t2678.htm#8">תהלים עח8</a>: "<q class="psuq">וְלֹא יִהְיוּ כַּאֲבוֹתָם דּוֹר סוֹרֵר וּמֹרֶה, דּוֹר לֹא הֵכִין לִבּוֹ וְלֹא 
<strong>נֶאֶמְנָה אֶת אֵל רוּחוֹ</strong></q>";&#160;&#160;&#160; <strong>ונאמן רוח מכסה דבר</strong>    = הנאמן לה' ושומר את תורתו 
<strong>מכסה</strong>      ומסתיר כל 
<strong>דבר</strong>      שנאמר לו, גם אם לא נאמר לו בפירוש שזה סוד, כדי שלא ייכשל בעבירה על האיסור "<q class="psuq">לא תלך רכיל</q>" 
<small>(מצודות, מלבי"ם)</small>. </p><p>3. בפרק כ נאמר <strong>גּוֹלֶה</strong> בבניין קל, ובפסוקנו נאמר <strong>מְגַלֶּה</strong> בבניין פיעל, שיש לו גם משמעות של גרימה והפעלה. אם כך, הפסוק שלנו מלמד שאסור גם <strong>לְגַלּוֹת</strong> סוד - לגרום לאחרים לחשוף סודות. בפרט, אסור להפציר באדם "נו, תספר לי מה הוא אמר לך, אני סקרן", או לשאול אותו שאלות מכשילות: "רגע, הוא דיבר על ראובן?" "אה, לא? אז אולי על שמעון?" וכו'... גם זה אסור משום רכילות.</p>    
 
   
<p class="future">הפסוק הבא (פסוק 14) מדבר על תחבולות, ואפשר להסיק מכאן שיש להשתמש בתחבולות על-מנת לשמור על סודות - ראו <a class="psuq" href="/tnk1/prqim/t2815.htm#22">משלי טו22</a>: "<q class="psuq">הָפֵר מַחֲשָׁבוֹת בְּאֵין סוֹד וּבְרֹב יוֹעֲצִים תָּקוּם</q>" (<a href="/tnk1/ktuv/mjly/btxon_sde_3.html">פירוט</a>) </p><p class="future">פסוק דומה נמצא במשלי בן סירא: "<q class="mfrj">רבים יהיו דורשי שלומך, גלה סודך לאחד מאלף</q>".<br /><span class="future"></span></p>
		</div>
		<div class='cell dquyot longcell'>
			
			<h2 class='subtitle'>דקויות</h2>
			<p>לפי מבנה הפסוק, <strong>הולך רכיל</strong> הוא ניגוד של <strong>נאמן רוח</strong>. מה בדיוק הניגוד? הדבר תלוי בפירוש הביטוי <strong>נאמן רוח</strong>:</p><p>1. <strong>רוח</strong> נזכרה פעם אחת במשמעות של דיבור, <a class="psuq" href="/tnk1/prqim/t1011.htm#4">ישעיהו יא4-5</a>: "<q class="psuq">וְהִכָּה אָרֶץ בְּשֵׁבֶט פִּיו, <strong>וּבְרוּחַ שְׂפָתָיו</strong> יָמִית רָשָׁע,&#160;</q><q class="psuq">וְהָיָה צֶדֶק אֵזוֹר מָתְנָיו, <strong>וְהָאֱמוּנָה</strong> אֵזוֹר חֲלָצָיו</q>".&#160;&#160; לפי זה <strong>נאמן רוח</strong> הוא אדם המדבר דברי אמונה ואמת.</p><p>- אולם לא ברור מדוע זה מנוגד אל <strong>הולך רכיל</strong>, הרי גם דברי-רכילות, המגלים סודות ופוגעים בפרטיות הזולת, עשויים להיות דברי-אמת, ואפשר לתבל אותם גם בהרבה דיבורי-אמונה...</p><p>- ועוד: הביטוי <strong>רוח</strong> כשלעצמו (בלי תוספת "שפתיים") אינו מציין דיבור.</p><p>2. <strong>רוח</strong> נזכרה כמה פעמים במשמעות של מחשבת-לב, ו<strong>נאמן</strong> נזכר כמה פעמים במשמעות של: יציב, עקבי, מתקיים לאורך זמן, כמו ב<a class="psuq" href="/tnk1/prqim/t08b07.htm#16">שמואל ב ז16</a>: "<q class="psuq"><strong>וְנֶאְמַן</strong> בֵּיתְךָ וּמַמְלַכְתְּךָ עַד עוֹלָם לְפָנֶיךָ, כִּסְאֲךָ יִהְיֶה נָכוֹן עַד עוֹלָם</q>".&#160; אם כך, <strong>נאמן רוח</strong> הוא אדם יציב ועקבי במחשבותיו ודעותיו, אינו נוטה "להחליף צד" ולעבור ממפלגה למפלגה, ולכן אפשר לסמוך עליו שישמור סודות ולא יגלה אותם ליריבים.</p><p>- לפי זה, אין ניגוד ברור בין נאמן רוח לבין הולך רכיל, אלא כל אחד מהם נותן עצה אחרת לזיהוי שותפי סוד (ראו "עצות").</p><p>3. ברוב הפסוקים, משמעות התואר <strong>נאמן</strong> היא כמו בלשון ימינו, אדם שאפשר לסמוך עליו, אדם המכבד את התחייבויותיו לזולת, כמו ב<a class="psuq" href="/tnk1/prqim/t2825.htm#13">משלי כה13</a>: "<q class="psuq">כְּצִנַּת שֶׁלֶג בְּיוֹם קָצִיר, צִיר <strong>נֶאֱמָן</strong> לְשֹׁלְחָיו, וְנֶפֶשׁ אֲדֹנָיו יָשִׁיב</q>" (<a href="/tnk1/ktuv/mj/25-13.html">פירוט</a>).&#160;&#160;&#160; <strong>נאמן רוח</strong> הוא אדם שיש לו קשר הדוק, יציב ועקבי עם חבריו, כמו ב<a class="psuq" href="/tnk1/prqim/t2678.htm#8">תהלים עח8</a>: "<q class="psuq">דּוֹר לֹא הֵכִין לִבּוֹ וְלֹא <strong>נֶאֶמְנָה</strong> אֶת אֵל <strong>רוּחוֹ</strong></q>". לכן חבריו יכולים לסמוך עליו שיישאר נאמן להם ולא יגלה את סודותיהם. זאת בניגוד ל<strong>הולך רכיל</strong>, המסתובב כמו רוכל בין אנשים רבים, רוצה ליצור כמה שיותר קשרים עם כמה שיותר אנשים, ולשם כך מוכן גם "למכור" את הסודות של חבריו.</p>
		</div>
		<div class='cell full longcell'>
			
			<h2 class='subtitle'>לעיון נוסף</h2>
			<p><a href="/tnk1/ktuv/mjly/mj-11-13.html">המאמר המקורי</a></p>
		</div>
	</div><!--long-->
	
    </div><!--page-->

		
		<table class='inner_navigation'><tr>
			<td class='previous'><a href='11-12.html'> &rarr;יא 12&mdash; </a></td>
			<td class='current'>משלי יא 13</td>
			<td class='next'><a href='11-14.html'> &mdash; יא 14&larr; </a></td>
		</tr></table><!-- inner_navigation -->
		
		</div><!--tokn-->
		<h2 id='tguvot'>תגובות</h2>
		<ul id='ultguvot'>
		<li></li>
		</ul><!--end-->
		<script type='text/javascript'>tguva();txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../../_script/klli.css' />
 <link rel='stylesheet' href='../../_themes/klli.css' />
 <link rel='canonical' href='http://tora.us.fm/tnk1/ktuv/mja/01-16.html' />
 <title>לשים את עצמך במקום הקרבן</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tnk1/ktuv/mja/01-16.html' />
 <meta name='tvnit' content='' />
</head>
<body lang='he' class='newsubject'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../index.html'>ראשי</a>&gt;<a href='../../ktuv/mja/01-16.html'></a>&gt;</div>
</div>
<!--NiwutElyon1-->
<h1 id='h1'>לשים את עצמך במקום הקרבן</h1>
<div id='idfields'>
<p>מאת: אראל</p>
</div>
<script type='text/javascript' src='../../../_script/vars.js'></script>
<script type='text/javascript'>kotrt()</script>

		<div id='tokn'>
		
		<table class='inner_navigation'><tr>
			<td class='previous'><a href='01-15.html'> &rarr;א 15&mdash; </a></td>
			<td class='current'>משלי א 16</td>
			<td class='next'><a href='01-17.html'> &mdash; א 17&larr; </a></td>
		</tr></table><!-- inner_navigation -->
		
		
		<div class='page single_height'>
		
		<p><a class='psuq' href='/tnk1/prqim/t2801.htm#16'>
			משלי א16
		</a>: "<q class='psuq'>כִּי רַגְלֵיהֶם לָרַע יָרוּצוּ,
וִימַהֲרוּ לִשְׁפָּךְ דָּם;</q>"</p>
		
		<div class='short'>
			<div class='tirgum'><p>- <strong>כי</strong> הם <strong>רגילים לרוץ</strong> בקלילות ולעשות <strong>רע</strong> גם בינם לבין עצמם, וכך <strong>מהר </strong>מאד יגיעו גם <strong>לשפוך </strong>את <strong>הדם</strong> של שותפיהם, ובפרט את הדם שלך!</p></div>
		</div><!--short-->
		<div class='long'>
		<div class='cell dquyot longcell'>
			
			<h2 class='subtitle'>דקויות</h2>
			<p>בפסוק 11 נאמר, שהחוטאים אומרים לנער <strong>נארבה לדם</strong>; בפסוק שלנו, האב מזהיר אותו שהם <strong>ימהרו לשפוך דם</strong>. מה מחדש האב? הרי החטאים כבר אמרו בפירוש שהם רוצים לשפוך דם!
</p>
<p>  1. ייתכן שהדם בפסוק 11 הוא דמם של קרבנות הפשע, והדם בפסוק 16 הוא דמו של הנער התמים - "הם אומרים
 לך שישפכו את דמם של אחרים, אך למעשה הם ימהרו לשפוך את דמך שלך". פירוש 
זה מתאים למשל הנמצא בהמשך דבריו של האב (<a class="psuq" href="/tnk1/prqim/t2801.htm#17">פסוק 17-18</a>): "<q class="psuq">כִּי חִנָּם מְזֹרָה הָרָשֶׁת בְּעֵינֵי כָל בַּעַל כָּנָף, </q><q class="psuq">וְהֵם <strong>לְדָמָם</strong> יֶאֱרֹבוּ, יִצְפְּנוּ לְנַפְשֹׁתָם</q>"         (<a href="/tnk1/ktuv/mjly/mj-01-17.html">פירוט</a>): הציפור חושבת שנותנים לה אוכל 
<strong>חינם</strong>, אך למעשה הציידים מתכוונים לשפוך את 
<strong>דמה</strong>; כך גם הנוכלים, כשהם מבטיחים לך שתרוויח כסף 
<strong>חינם</strong>, למעשה מתכוונים לשפוך את 
<strong>דמך</strong>. הם משתמשים בך למבצעים שלהם, אבל ברגע שלא יצטרכו אותך - אתה תהפוך לנֵטֶל עבורם, והם לא יהססו לשפוך את דמך.</p><p>באופן מעט שונה, ניתן לפרש שהדם בפסוק 16 הוא הדם של השודדים - "הם רוצים לשפוך את דמם של אחרים, אך אינם יודעים שהם למעשה עומדים לשפוך את הדם של עצמם". לפי פירוש זה, השודדים עצמם הם הציפור הנופלת בפח. הם חושבים שהם הולכים להשיג רכוש רב בחינם, אבל בסופו של דבר יפלו במלכודת כלשהי (עונש מה', מארב משטרתי או כל צרה אחרת) וימותו. פירוש זה מתאים לפסוק הסיכום, <a class="psuq" href="/tnk1/prqim/t2801.htm#19">משלי א19</a>: "<q class="psuq">כֵּן אָרְחוֹת <strong>כָּל בֹּצֵעַ בָּצַע</strong>, אֶת נֶפֶשׁ בְּעָלָיו יִקָּח</q>" (<a href="/tnk1/ktuv/mj/01-19.html">פירוט</a>) - דרך רדיפת הבצע מובילה את כל העוסקים בה אל מותם; גם החַטָּאִים ייפלו בסופו של דבר ולכן לא כדאי לך להצטרף אליהם <small class="small">(ע"פ נריה קליין)</small>.&#160;</p><p>2. אך יש שפירשו, שהמילים
<strong>וימהרו לשפוך דם</strong> בפסוק 16 מתייחסות לדמם של הקרבנות. לפי זה, המילים
<strong>נארבה לדם</strong> בפסוק 11 אינן דברי הפיתוי כאמירתם, כפי שייאמרו על-ידי החטאים, אלא פירושם: החטאים רק מבטיחים לנער שירוויח הרבה כסף ("<q class="psuq">כל הון יקר נמצא...</q>"), אבל האב מזהיר אותו שדרכם מובילה לשפיכות דמים: "<q class="mfrj">והנה
 זכר דבר הרציחה, כדי להרחיקו יותר מלכת אחר עצתם. ועוד, כי הוא התכלית אשר
 יביאוהו אליו דרכיהם הרעים. וזה, שאם יפנו אל ריבוי האכילה והשתיה, פעמים 
שלא יימצא להם, ויבואו לגנוב, ולפעמים ימצאם האדון וירצחוהו...</q>" 
<small>(רלב"ג)</small>.&#160;&#160; האב מלמד את בנו לפתח שמיעה 
ביקורתית - לשמוע בתוך דברי הפיתוי גם את והתוצאות. כשאומרים לו "בוא נרוויח את כל ההון שבעולם", הוא צריך 
לשמוע מכאן "בוא נהרוג את כל מי שיפריע לנו להרוויח את כל ההון שבעולם". </p>
		</div>
		<div class='cell hqblot longright'>
			
			<h2 class='subtitle'>הקבלות</h2>
			<p>פסוק כמעט זהה נמצא ב<a class="psuq" href="/tnk1/prqim/t1059.htm#7">ישעיהו נט7</a>: "<q class="psuq">רַגְלֵיהֶם לָרַע יָרֻצוּ, וִימַהֲרוּ לִשְׁפֹּךְ דָּם נָקִי...</q>". שם ברור שהכוונה לדמם של הקרבנות, שהרי הוא
<strong>דם נקי</strong>. </p><p>ההקבלה הזאת יכולה להוכיח שגם בפסוקנו הכוונה לדמם של הקרבנות, כפירוש 2 (ב"דקויות").</p><p> אך ההבדל בין הפסוקים יכול דווקא להוכיח את ההיפך: "<q class="mfrj">לעומת 
<strong>לשפוך דם נקי</strong>   שבפי הנביא אומר החכם 
<strong>לשפוך דם</strong>, לומר לנו, שאין הוא מתכוון לדם נקי, שהרי אין החטאים חפים מפשע!</q>" 
<small>(אברהם אהוביה, "ככל הכתוב", עמ' 243)</small>. מכאן שהדם הוא דמם של השודדים, או של הנער עצמו המצטרף אליהם, כפירוש 1.</p>
		</div>
		<div class='cell ecot longbig'>
			
			<h2 class='subtitle'>עצות</h2>
			<p> אחד הכישרונות המועילים ביותר להינצל מנוכלים הוא הכישרון "להחליף
תפקידים" - להעמיד את עצמכם בתפקיד האנשים שאמורים להיפגע ממעשי הנוכלות. כישרון זה נרמז בדבריו של האב.</p><p>החטאים מנסים לפתות את הבן שישפוך את דמם של אנשים תמימים, וכך ירוויח הרבה כסף בחינם (פסוק 11): "<q class="psuq">נֶאֶרְבָה לְדָם</q>". האב מזהיר את הבן שלא יבוא איתם, והנימוק: "<q class="psuq">כִּי רַגְלֵיהֶם לָרַע יָרוּצוּ, וִימַהֲרוּ לִשְׁפָּךְ דָּם</q>": "הם ימהרו לשפוך - לא רק את דמם של הקרבנות, אלא גם את הדם שלך".
</p><p>  האב מנסה ללמד את בנו לפתח שמיעה ביקורתית: כשאומרים לו "בוא נהרוג
אנשים תמימים וניקח את כספם לעצמנו", הוא צריך לשמוע "
<strong>אתה</strong>   תמים - עוד
מעט נהרוג
<strong>אותך</strong>   וניקח את כספך לעצמנו". 
</p><p>שמיעה ביקורתית מסוג זה יכולה לעזור לנו בתחומים רבים, למשל:
<br />
</p>     <ul><li>בפוליטיקה: יש פוליטיקאים שמבטיחים שאפשר לפתור את כל בעיות הביטחון על-ידי שימוש בכוח. אולם, מי שכל השקפת-עולמו מסתמכת
על שימוש בכוח הוא אדם שיש בו אלימות טבעית, שבסופו של דבר תופנה גם נגד המתנגדים שלו מבית 
<small>(נכתב בתאריך 18.10.2002)</small>. כשפוליטיקאי אומר "אפשר לנצח את האויב על-ידי שימוש בכוח", אדם בעל שמיעה ביקורתית שומע "אני מתכוון לנצח גם 
<strong>אותך</strong>   על-ידי שימוש בכוח, אם תתנגד לי".</li><li>בעסקים: יש פרסומות שמציעות לקנות ערכה להתעשרות מהירה - "תמורת 50$ בלבד
תקבל ערכה שבעזרתה תוכל להרוויח אלפי דולרים תוך שבועות ספורים!". למעשה,
הערכה הזאת היא ערכה להתעשרות מהירה עבור מי שמוכר אותה, ואדם בעל שמיעה ביקורתית שומע "תמורת 50$ בלבד תקבל ערכה שבעזרתה 
<strong>אני</strong>   ארוויח...". דוגמה נוספת: כשאנשים הפועלים בשיטת שיווק 
רשתי/רב שכבתי מבטיחים ללקוחות שלהם "רווח קל על-חשבון האנשים שתשכנע 
להצטרף למועדון", אדם בעל שמיעה ביקורתית שומע "
<strong>אנחנו</strong>         נרוויח רווח קל על
<strong>חשבונך</strong>, כשנשכנע
<strong>אותך</strong>        להצטרף" (ראו
<a href="/tokxot/emt/mlm_jut.html">שיווק רב שכבתי - תשובות לשאלות נפוצות</a>).</li></ul><p>
הדרך
הטובה ביותר לבדוק אם יש ממש בהבטחות שלהם היא, לשים את עצמנו בצד השני -
לדמיין שאנחנו בצד שנפגע מהאלימות, או בצד שצריך לשלם עבור ההתעשרות המהירה.
כשחושבים על ההבטחות שלהם בדרך זו, הן כבר הרבה פחות מפתות.

 
</p>
		</div>
		<div class='cell full longcell'>
			
			<h2 class='subtitle'>לעיון נוסף</h2>
			<p><a href="/tnk1/ktuv/mjly/mj-01-1019.html">המאמר המקורי</a></p><br />
		</div>
	</div><!--long-->
	
    </div><!--page-->

		
		<table class='inner_navigation'><tr>
			<td class='previous'><a href='01-15.html'> &rarr;א 15&mdash; </a></td>
			<td class='current'>משלי א 16</td>
			<td class='next'><a href='01-17.html'> &mdash; א 17&larr; </a></td>
		</tr></table><!-- inner_navigation -->
		
		</div><!--tokn-->
		<h2 id='tguvot'>תגובות</h2>
		<ul id='ultguvot'>
		<li></li>
		</ul><!--end-->
		<script type='text/javascript'>tguva();txtit()</script>
</div><!--pnim-->
</body>
</html>

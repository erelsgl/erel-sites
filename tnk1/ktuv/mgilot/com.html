<link rel='stylesheet' href='../../../_script/klli.css' />
<link rel='stylesheet' href='../../_themes/klli.css' />
<html lang='he' dir='rtl'><head><meta http-equiv="Content-Type" content="text/html; charset=windows-1255" /><title>שאלה קשה</title>
<meta name="Microsoft Border" content="tlb, default" />
</head>
<body><!--msnavigation--><table border="0" cellpadding="0" cellspacing="0" width="100%"><tr><td>
<p align="center"><font size="6"><q class='psuq'></q></font><br />

<p align="center">&nbsp;
</td></tr><!--msnavigation--></table><!--msnavigation--><table border="0" cellpadding="0" cellspacing="0" width="100%"><tr><td valign="top" width="1%">
</td><td valign="top" width="24"></td><!--msnavigation--><td valign="top">
<div>
<h1>
שאלה קשה</h1>
<p>
הגזירה שגזר המן על היהודים נגזרה בשלושה עשר בניסן (אסתר ג 12). &quot;
<q class='psuq'>
<q class='psuq'>
<span style=' ;'>ומרדכי ידע את כל אשר נעשה</span></q></q>
&quot;, והוא סיפר על כך מייד לאסתר, והיא אמרה לו (אסתר ד 16) &quot;
<q class='psuq'>
<q class='psuq'>
<span style=' ;'>לך כנוס את כל היהודים הנמצאים בשושן, וצומו עליי ואל תאכלו ואל תשתו
<span style='text-decoration:underline'>שלושת ימים לילה ויום</span> -- גם אני ונערותיי אצום כן; ובכן אבוא אל המלך אשר לא כדת, וכאשר אבדתי אבדתי. ויעבור מרדכי; ויעש ככל אשר ציוותה עליו אסתר.</span></q></q>
&quot; מרדכי כינס את כל היהודים לצום 3 ימים רצופים, ומחשבון התאריכים נובע שאחד מהימים האלו היה חג הפסח! כידוע, בחג הפסח אסור לצום – מצווה לאכול מצות. אז למה אסתר ציוותה על כל היהודים לצום?!
<p>
ההסבר המקובל הוא שזה היה &quot;פיקוח נפש&quot;. אבל זה לא ייתכן: האם הצום הוא כמו 'קסם' שמציל מצרות?! ברור שלא! ע&quot;פ הרמב&quot;ם (הלכות תענית, פרק א), המטרה של הצומות והתעניות היא: &quot;
<i>ודבר זה, דרך מדרכי התשובה הוא: שבזמן שתבוא צרה ויזעקו לה ויריעו, יידעו הכול שבגלל מעשיהם הרעים הרע להן -- ככתוב &quot;עוונותיכם הטו אלה&quot; (ירמיהו ה 25) לכם, וזה הוא שיגרום להם להסיר הצרה מעליהם.</i>&quot; הצום לא מציל מהצרה – הצום רק גורם לבנ&quot;י להתעורר וחזור בתשובה, ואז ה' מציל אותם (ע' ישעיהו נח 3). אבל אם הצום בעצמו הוא עבירה – הוא משיג מטרה הפוכה: במקום שהוא יעורר את בנ&quot;י לתקן את מעשיהם – הוא רק מקלקל אותם עוד יותר! איך ייתכן שצום שנעשה בעבירה יציל את בנ&quot;י מהצרות?!
<p>
התשובה היחידה שהצלחתי למצוא עד עכשיו היא, שמרדכי ואסתר בכלל לא היו בקיאים בהלכות. הם היו יהודים 'מתבוללים' (גם השמות שלהם מראים על כך – 'מרדכי' ו'אסתר' הם שמות בבליים). ייתכן שהם בכלל לא זכרו את הלכות פסח. אבל הם זכרו במעורפל, מבית סבא וסבתא שלהם, שכאשר באות צרות על עם ישראל – צריך לצום. הם לא ידעו למה בדיוק -- הם רק זכרו שככה עושים. וכמו בימי חזקיהו, כשבני ישראל &quot;
<q class='psuq'>
<q class='psuq'>
<span style=' ;'>אכלו את הפסח בלא ככתוב</span></q></q>
&quot; -- &quot;
<q class='psuq'>
<q class='psuq'>
<span style='; '>ה' הטוב יכפר בעד</span></q></q>
&quot;, ה' ראה שהכוונה שלהם טהורה ולכן סלח להם והציל אותם מהצרות.
<p>
האם יש תשובה שמתאימה יותר לדמות המקובלת, של מרדכי ואסתר הצדיקים?
<p> </div> <!--msnavigation--></td></tr><!--msnavigation--></table><!--msnavigation--><table border="0" cellpadding="0" cellspacing="0" width="100%"><tr><td></td></tr><!--msnavigation--></table></body> </html>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>בטח אל ה' בכל ליבך, ואל בינתך אל תישען</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:title' content='בטח אל ה' בכל ליבך, ואל בינתך אל תישען'/>
<meta property='og:description' content='בטח אל ה' בכל ליבך, ואל בינתך אל תישען'/>
<meta property='og:url' content='http://tora.us.fm/tnk1/ktuv/mjly/mj-03-05.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/ktuv/mjly/mj-03-05.html" />
<meta name='tvnit' content="" />
<link rel='canonical' href='http://tora.us.fm/tnk1/ktuv/mjly/mj-03-05.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_ktuv_mjly_mj_03_05' class='dywn1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/0.html'>בין אדם לנפשו</a>&gt;<a href='../../../tnk1/msr/0gawa.html'>מידת הגאוה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/mdrik.html'>סגלות משלי</a>&gt;<a href='../../../tnk1/ktuv/mjly/anwa.html'>ענוה וגאוה בספר משלי</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/0.html'>בין אדם לנפשו</a>&gt;<a href='../../../tnk1/msr/1btxon.html'>בטחון בה'</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/rayon.html'>מצוות לפי רעיון</a>&gt;<a href='../../../tryg/sug/rayon_1.html'>ה' והאדם</a>&gt;<a href='../../../tryg/sug/yrat_h_.html'>יראת ה'</a>&gt;<a href='../../../tnk1/ktuv/mjly/xkma_bina_yraa_wahva.html'>חכמה בינה יראה ואהבה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/10.html'>יצירת קשר עם ה'</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/sgulot.html'>סגלות משלי לפי פרקים</a>&gt;<a href='../../../tnk1/ktuv/mjly/sgulot03.html'>סגלות משלי ג</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/1.html'>בין ה' לאדם</a>&gt;<a href='../../../tnk1/msr/1hjgxa.html'>השגחת ה'</a>&gt;<a href='../../../tnk1/ktuv/mjly/1.html'>קשר עם ה' בספר משלי</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/mdrik.html'>סגלות משלי</a>&gt;<a href='../../../tnk1/ktuv/mjly/xbd.html'>חכמה בינה ודעת בספר משלי</a>&gt;</div>

</div>
<!--NiwutElyon1-->
<h1 id='h1'>בטח אל ה' בכל ליבך, ואל בינתך אל תישען</h1>
<div id='idfields'>
<p>קוד: ביאור:משלי ג5 בתנ"ך</p>
<p>סוג: דיון1</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
בספר משלי ישנן הרבה עצות שדורשות מהאדם להשתמש בשכלו, אבל הוא גם מדגיש שיש דבר הנמצא מעל השכל:
<p>
<a class="psuq" href="../../prqim/t2803.htm#5">משלי ג5-6</a>: "<q class="psuq">בְּטַח אֶל
 ה' בְּכָל לִבֶּךָ, וְאֶל בִּינָתְךָ אַל תִּשָּׁעֵן.
בְּכָל דְּרָכֶיךָ דָעֵהוּ, וְהוּא יְיַשֵּׁר אֹרְחֹתֶיךָ</q>"<br /></p> 
<p>הניגוד בפסוק הוא בין 
<span style="font-weight: bold;">בכל לבך</span>  לבין 
<span style="font-weight: bold;">בינתך</span>: בלב האדם חולפות מחשבות רבות; אדם נבון נוטה, לפעמים, להתעלם מהמחשבות הללו
 כאשר הוא מקבל החלטות, ולסמוך רק על הבינה - רק על השיקולים ההגיוניים 
והרציונליים; אולם, לפעמים ה' שולח לו מחשבות לא-רציונליות, לא מובנות, 
מעין איתותי-אזהרה שנועדו לסמן לו שהוא פספס שיקול חשוב. הפסוק מלמד את 
האדם שלא יתעלם מהמחשבות הללו:&nbsp;</p>     
<p>
<span style="font-weight: bold;">בטח</span>       
<a href="../../kma/qjrim1/btx.html">= סמך בליבו, האמין שיעזור</a>;&nbsp;&nbsp; 
<span style="font-weight: bold;">בכל הלב</span>   
<a href="../../../tnk1/kma/qjrim1/bkllv.html">= בכל המחשבות והכוונות</a>;&nbsp;&nbsp; 
<span style="font-weight: bold;">בטח את ה' בכל לבך</span>       = האמן כי ה' נמצא בכל ליבך, בכל המחשבות העוברות בליבך עשוי להיות רמז מה'; בכל פעם שאתה חושב מחשבות ומתכנן תכניות, האמן שה' רוצה ויכול לעזור לך, ולכן כדאי לך לקבל את עצתו.</p>     
<p>
<span style="font-weight: bold;">בינה</span>       
<a href="../../kma/qjrim1/bwn.html">= הכישרון לחשוב ולהסיק מסקנות</a>;&nbsp;&nbsp; 
<span style="font-weight: bold;">נשען</span>  
 
<a href="../../kma/qjrim1/jen.html">= סמך במעשיו, האמין שייתן לו תמיכה יציבה</a>;&nbsp;&nbsp; 
<span style="font-weight: bold;">ואל בינתך אל תישען</span>       = גם אם נראה לך שהגעת למסקנה הגיונית, אל תסמוך רק על המסקנה שהגעת אליה, אלא התייחס גם לעצת ה' שנמצאת בתוך ליבך.</p>     
<p>
<span style="font-weight: bold;">דעת</span>       
<a href="../../kma/qjrim1/dat.html">= קשר קרוב</a>;&nbsp;&nbsp; שני הפסוקים הם משפט אחד - המילה "דעהו" בפסוק 6 מתייחסת אל ה' הנזכר בפסוק 5:&nbsp;&nbsp; 
<span style="font-weight: bold;">בכל דרכיך דעהו</span>       = בכל מעשיך, שמור על קשר קרוב עם ה' ושאל בעצתו.
</p>     
<p>
<span style="font-weight: bold;">ישר</span>       
<a href="../../kma/qjrim1/yjr.html">= מישורי, ללא מכשולים</a>;&nbsp;&nbsp; 
<span style="font-weight: bold;">והוא יישר אורחותיך</span>       = אם תשמע לעצת ה', לא יהיו מכשולים שיעמדו בפניך.
</p>     
<p>האדם צריך 
<span style="font-weight: bold;">להשתמש</span>    בבינתו כשהוא שוקל את דרכיו, אך לא 
<span style="font-weight: bold;">להישען</span>    על בינתו, אלא גם ליצור קשר עם ה', ולבקש מה' שידריך אותו בדרך הנכונה, וכך תהיה דרכו ישרה וללא מכשולים.&nbsp;</p> 
<p>  דוגמה לתפילה שאפשר להשתמש בה כדי לקיים את העצה של פסוק זה: "<q class="mfrj">ריבונו
 של עולם! אני יודע שאתה הוא זה שמנהל את העולם, ואני בשר ודם ולא יודע איך
 ומה לעשות כדי להצליח. לכן, אני מבקש ממך שתהיה בעזרי,&nbsp; ותתן לי חכמה 
ובינה לעשות את הדברים הנכונים, ותכוון אותי מהשמיים לדרך הנכונה. עזרני, 
אלהיי, כי בך בטחתי ועליך נשענתי!</q>" 
<small>(הרב רונן חזיזה, חמש דקות תורה ביום, ח סיון ה'תשס"ט)</small>.
</p>     
<p> 
</p>     
<div class="advanced">
<h2>מקורות ופירושים נוספים
</h2>    
     הפסוקים בהקשרם מעלים כמה שאלות:
<br /><ul>
<li>מה הקשר בין "<q class="psuq">בטח אל ה' בכל ליבך</q>" לבין "<q class="psuq">ואל בינתך אל תישען</q>"? מדוע ישנו ניגוד בין אדם 
<span style="font-weight: bold;">שבוטח בה'</span>          לבין אדם 
<span style="font-weight: bold;">שנשען על בינתו</span>? והרי, דווקא מי שבוטח בה' בכל ליבו יכול לחשוב, שה' יעזור לו להגיע למסקנות הנכונות, ולכן הוא יכול להישען על בינתו!</li>       
<li>מה הקשר בין "<q class="psuq">אל בינתך אל תישען</q>" לבין "<q class="psuq">בכל דרכיך דעהו</q>"?</li></ul>      המפרשים התייחסו לשאלות אלו בכמה דרכים:
<br />
<p> 1. יש אומרים שהכוונה 
<span style="font-weight: bold;">בטח אל ה' בכל ליבך</span>   - בעניינים חומריים, 
<span style="font-weight: bold;">ואל בינתך אל תישען</span>   - בעניינים רוחניים, ולכן: "<q class="mfrj">פזר מעותיך לבקש לך רב ללמוד ממנו</q>" 
<small>(רש"י)</small>.
<br />
</p>          <ul>
  
<li>אולם, קשה למצוא בפסוק ראיה לכך שהצלע הראשונה מדברת על עניינים
חומריים והצלע השניה מדברת על עניינים רוחניים (ולפי דבריו, היה ראוי
לכתוב משהו כמו "בטח אל ה' בהונך, ותן מהונך לקנות בינה").</li>            
</ul>
2. ייתכן שהפסוק מתייחס למצב של ניגוד בין דבר ה', בפי הנביא, לבין הבינה הפרטית של האדם; כך למשל היה בימי ישעיהו, כאשר אחז מלך יהודה רצה לכרות ברית עם אשור, אולם ישעיהו הנביא הוכיח אותו וקרא לו לחכות לעזרת ה', 
<a class="psuq" href="../../prqim/t1010.htm#20">ישעיהו י20</a>: "<q class="psuq">וְהָיָה בַּיּוֹם הַהוּא לֹא יוֹסִיף עוֹד שְׁאָר יִשְׂרָאֵל וּפְלֵיטַת בֵּית יַעֲקֹב 
<span style="text-decoration:underline">לְהִשָּׁעֵן</span> עַל מַכֵּהוּ, 
<span style="text-decoration:underline">וְנִשְׁעַן</span> עַל ה' קְדוֹשׁ יִשְׂרָאֵל בֶּאֱמֶת</q>" 
<small>(דעת מקרא)</small>.
<br /><ul>
<li>אולם, הכתוב אינו מזכיר את דברי הנביא, אלא מדבר על בטחון בה' באופן כללי.</li></ul> 
<p>
3. יש אומרים, שמשמעות הביטחון בה' היא, לא להיות בטוח שה' יעזור,
אלא להיות בטוח שה' יכול לעשות הכל; לפי זה, מי שבוטח בה' יודע שהמצב יכול
להשתנות בן רגע בניגוד לכל חישוב הגיוני, ואינו מייחס ודאות מוחלטת
למסקנות שהגיע אליהן בבינתו: "<q class="mfrj">כאשר ייראה לך בשכלך ובתבונתך כי המעשה אשר תעשה יצליח על-דרך עצת לבך ותחבולות אשר תחשוב, אל תבטח על זה, כי הכל תלוי בידי שמים... בכל פועל אשר תבקש לעשות, זכור את ה' יתברך וקווה אליו להצליחך בו...</q>" 
<small>(רבי יונה)</small>.
</p> 
<ul>
<li>אולם, פירוש זה אינו מתאים למשמעות המקובלת של הפועל 
<span style="font-weight: bold;">בטח</span>    שהיא 
<a href="../../kma/qjrim1/btx.html">סמך עליו שיעזור</a>; אם
אדם סומך על ה' שיעזור, אז הוא בכל מקרה בטוח שיצליח - הוא בטוח שה' יעזור
לו שישתמש בבינה בצורה נכונה! (לפי פירוש זה היה ראוי לכתוב משהו כמו "דע
כי ה' הוא האלהים, אין עוד מלבדו, ועל בינתך אל תישען").
<br />
</li>          
</ul>
<p>4. יש אומרים שמשמעות הפסוק היא בתחום המחשבה בלבד - האדם
צריך להיות בטוח שיצליח, אבל לא בגלל שהוא חכם ונבון, אלא בגלל שהוא בטוח
שה' יעזור לו; כי העיקר הוא שהאדם ייחס - במחשבתו - את כל הפעולות לה' 
<small>ע"פ רלב"ג, אם הבנתי נכון)</small>.
<br />
   
</p> לפי זה, ייתכן שהמשמעות המעשית של הפסוק היא תפילה: האדם צריך 
  
<b>להשתמש</b>    בבינתו כשהוא שוקל את דרכיו, אך לא 
  
<b>להישען</b>    על בינתו, אלא גם ליצור קשר עם ה', ולבקש מה' שידריך אותו בדרך הנכונה, וכך תהיה דרכו ישרה וללא מכשולים.
<p>5. וייתכן שהמשמעות המעשית של הפסוק היא בתחום הלימוד והחכמה: 
<span style="font-weight: bold;">בטח אל ה' בכל לבך</span>    - שהחוקים והמצוות שנתן בתורה הם נכונים; 
<span style="font-weight: bold;">ואל בינתך אל תישען</span>    - אל תסמוך רק על המסקנות שאתה מגיע אליהן בעצמך; &nbsp; 
<span style="font-weight: bold;">בכל דרכיך דעהו</span>    - בכל המידות ותכונות האופי תלך לפי ציווי ה' בתורה, 
<span style="font-weight: bold;">והוא יישר אורחותיך</span>    - והוא יעזור לך לעשות את הדבר הנכון גם בפרטים המעשיים הקטנים  
<small>(ע"פ מלבי"ם)</small>.</p>      <ul>
<li>אולם, בפסוק לא נזכרו תורה ומצוות אלא דעת ה', שהיא מושג כללי יותר, קשר קרוב עם ה'.&nbsp;</li></ul> 
<p>
6. ייתכן שהכוונה 
<span style="font-weight: bold;">בטח אל ה' בכל ליבך</span>  - גם כשהמצב קשה, 
<span style="font-weight: bold;">ואל בינתך אל תישען</span>  - גם כשבינתך אומרת לך שאין לך סיכוי, בכל-זאת אל תפחד ואל תתייאש, אלא המשך לבטוח בה'.
<br /></p> <ul>
<li>
אולם, פירוש זה אינו מתאים למילה "תישען", שמציינת ביטחון; אדם
שמפחד ומתייאש אינו "נשען" על בינתו - הוא לא נשען על שום דבר (ולפי
דבריו, היה ראוי לכתוב משהו כמו "בטח אל ה' בכל ליבך, ומבינתך אל תחשוש").</li></ul>     
<p>7. יש אומרים, שהמשמעות המעשית של הפסוק נמצאת בפסוק 6 "<q class="psuq">בכל דרכיך דעהו, והוא יישר ארחתיך</q>": "<q class="mfrj">אל
תחשוב 'בוודאי אצליח הואיל ונעשה הדבר בבינה', כי הכל ביד ה' ולא ביד בינת
אדם... תן דעתך לחשוב לעשות מעשיך למען יבוא בדבר תועלת לקיים דבר ה', ואז
הוא יוליכך באורח מישור ותצליח בה</q>" 
<small>(מצודת דוד)</small>. לפי זה, לפסוק יש משמעות מעשית עבור אדם שמתכונן לאירוע מסויים,
למשל מתכונן למלחמה. מי שנשען על בינתו, יעשה רק הכנות הגיוניות - הכנות
שנובעות מ
<span style="font-weight: bold;">בינה</span>          (<a href="../../kma/qjrim1/bwn.html">= כושר החשיבה והסקת המסקנות</a>);
אבל מי שבוטח בה', יעשה, בנוסף להכנות ההגיוניות, גם הכנות הקשורות לה' -
יקבע את מטרות המלחמה באופן שיביא תועלת גם לקיום דבר ה' בעולם, ואז 
<span style="font-weight: bold;">יבטח
בה'</span>       ש
<span style="font-weight: bold;">יישר אורחותיו</span>       = שיעשה את דרכיו מישוריות וללא מכשולים.
לפי זה: 
<span style="font-weight: bold;">בטח אל ה' בכל לבך</span>  - האמן בו שיעזור לך אם תדע אותו בכל דרכיך; 
<span style="font-weight: bold;">ואל בינתך אל תישען</span>  -  אל תאמין שהבינה תציל אותך אם לא תדע את ה' בכל דרכיך. 
<br /></p> 
<p>8. ולענ"ד, הניגוד הוא בין 
<span style="font-weight: bold;">בכל לבך</span>  לבין 
<span style="font-weight: bold;">בינתך</span>: בלב האדם חולפות מחשבות רבות; אדם נבון נוטה, לפעמים, להתעלם מהמחשבות הללו כאשר הוא מקבל החלטות, ולסמוך רק על הבינה - רק על השיקולים ההגיוניים והרציונליים; אולם, לפעמים ה' שולח לו מחשבות לא-רציונליות, לא מובנות, מעין איתותי-אזהרה שנועדו לסמן לו שהוא פספס שיקול חשוב. הפסוק מלמד את האדם שלא יתעלם מהמחשבות הללו: 
<span style="font-weight: bold;">בטח אל ה'</span>, כי ה' נמצא 
<span style="font-weight: bold;">בכל ליבך</span>, בכל המחשבות העוברות בליבך עשוי להיות רמז מה', 
<span style="font-weight: bold;">ואל בינתך</span>  בלבד 
<span style="font-weight: bold;">אל תישען</span>;
<br />
  
</p>      
<h3>בכל דרכיך דעהו</h3>  
<p>הפסוק מדגיש שיש לשמור על קשר עם ה' 
<span style="font-weight: bold;">בכל</span>   הדרכים: "<q class="mfrj">יש הרבה אנשים שמאמינים בקב"ה, ואפילו מתפללים כל יום ומניחים תפילין ושומרים שבת, אבל כשהם עסוקים בענייני החול, בעבודה או במסחר או בדברים אחרים - אינם משייכים את זה לשמירת התורה, נראה להם שהתורה היא משהו קדוש ועליון שהמפגש איתו הוא רק בבית הכנסת או בבית המדרש ובעניינים דתיים בלבד, ואילו חייהם היום יומיים אינם קשורים לדת ועבודת ה', וזו היא טעות חמורה מאד!!... אצלנו, כל חיי החול, וכל המעשים שנראים לכאורה פשוטים ולא שייכים לקודש - אצלנו הכל קשור ומשתלב יחד לדבר אחד גדול ועצום - לחיות עם בורא עולם. תורתנו היא תורת חיים! היא דרך שאנחנו צועדים בה רגע רגע, בכל מצב! בכל שניה! בכל נשימה ונשימה!!... לפני כל מעשה שאתה עושה עליך לחשוב: האם תהיה מזה תועלת בעבודת ה' או לא?... מה שיקדם אותנו בעבודת ה' - נעשה,&nbsp; ומה שמפריע לעבודת ה' - נתרחק ממנו. כך יהודי חי - הוא מכניס את בורא עולם בכל פעולה ופעולה...</q>" 
<small>(הרב רונן חזיזה, חמש דקות תורה ביום, ט סיון ה'תשס"ט)</small>.
<br /></p>  ובתלמוד "<q class="mfrj">דרש בר קפרא: איזוהי פרשה קטנה שכל גופי תורה תלוין בה? 
<span style="font-weight: bold;">בכל דרכיך דעהו והוא יישר ארחותיך</span>. אמר רבא: אפילו לדבר עבירה</q>"  
<small>(<a href="http://he.wikisource.org/wiki/%D7%91%D7%99%D7%90%D7%95%D7%A8:%D7%91%D7%91%D7%9C%D7%99_%D7%91%D7%A8%D7%9B%D7%95%D7%AA_%D7%93%D7%A3_%D7%A1%D7%92">בבלי ברכות סג.</a>)</small>, כלומר, גם כשאדם עובר עבירה, הוא צריך להישאר בקשר קרוב עם ה', לבקש ממנו הדרכה איך להיחלץ מהעבירה, ולבטוח בו שיעזור לו לחזור בתשובה שלמה.
<br />
<p>הרב יונה גירונדי, בפירושו על משלי ב, הביא כמה פירושים שונים למושג 
<a href="../../kma/qjrim1/dat1.html">דעת ה'</a>.
</p>  
<p> 
</p>     
<h2>פסוקים דומים וקשורים</h2>  
<p>הסכנה שבבטחון עצמי מופרז נזכרת גם ב
<a class="psuq" href="../../prqim/t2828.htm#26">משלי כח26</a>: "<q class="psuq">בּוֹטֵחַ בְּלִבּוֹ הוּא כְסִיל, וְהוֹלֵךְ בְּחָכְמָה הוּא יִמָּלֵט</q>" (<a href="mj-28-26.html">פירוט</a>).</p>  פסוקים 5-6 מגבילים את כוח 
<span style="font-weight: bold;">התבונה</span>, והפסוקים הבאים - פסוקים 7-8 - מגבילים את 
<span style="font-weight: bold;">החכמה</span>   (<a href="mj-03-07.html">פירוט</a>). לדיון בהבדלים בין הפסוקים ראו 
<a href="xkma_bina_yraa_wahva.html">חכמה, בינה, יראה ואהבה</a>.
<br /></div>          
<br />
<p>   
</p>     
<p>
  
</p>     
</div><!--tokn-->
<h2 id='tguvot'>תגובות</h2>
<ul id='ultguvot'>
<li><a href="../../../tnk1/messages/ktuv_mjly_mj-03-05_0.html">ואמנם...כל פירוש (מהשלושה) מחסיר את העיקר..."תָּפֶק רָצוֹן מֵיְהוָה"... / רמי ניר</a> &nbsp;&nbsp;[נכתב ב-05:42:42&nbsp;&nbsp;23.04.2007]</li>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

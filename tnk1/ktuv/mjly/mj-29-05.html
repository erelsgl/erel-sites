<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>גבר מחליק על רעהו, רשת פורש על פעמיו</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/ktuv/mjly/mj-29-05.html'/>
<meta name='author' content="אראל" />
<meta name='receiver' content="סגלות משלי" />
<meta name='jmQovc' content="tnk1/ktuv/mjly/mj-29-05.html" />
<meta name='tvnit' content="" />
<link rel='canonical' href='http://tora.us.fm/tnk1/ktuv/mjly/mj-29-05.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_ktuv_mjly_mj_29_05' class='dywn1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/mamr/kll_mcwa.html'>כלל המצוות</a>&gt;<a href='../../../tryg/mamr/hvdlim.html'>הבדלי מצוות</a>&gt;<a href='../../../tryg/sug/rayon_axryut.html'>אחריות למעשי הזולת</a>&gt;<a href='../../../tryg/sug/biqort_wtwkxh.html'>ביקורת ותוכחה</a>&gt;<a href='../../../tnk1/ktuv/mjly/horaab.html'>ביקורת ומחמאות בספר משלי</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/ljon.html'>לשון וסגנון בספר משלי</a>&gt;<a href='../../../tnk1/ktuv/mjly/bituyim.html'>ביטויים בספר משלי</a>&gt;<a href='../../../tnk1/kma/qjrim1/xlq2.html'>חלק = לא מחוספס</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/what.html'>תוכן</a>&gt;<a href='../../../tnk1/sig/mjl.html'>משל ונמשל</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/mamr/kll_mcwa.html'>כלל המצוות</a>&gt;<a href='../../../tryg/mamr/hvdlim.html'>הבדלי מצוות</a>&gt;<a href='../../../tryg/sug/rayon_axryut.html'>אחריות למעשי הזולת</a>&gt;<a href='../../../tryg/sug/biqort_wtwkxh.html'>ביקורת ותוכחה</a>&gt;<a href='../../../tnk1/msr/3tokxot.html'>מתיחת ביקורת</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/sgulot.html'>סגלות משלי לפי פרקים</a>&gt;<a href='../../../tnk1/ktuv/mjly/sgulot29.html'>סגלות משלי כט</a>&gt;</div>

</div>
<!--NiwutElyon1-->
<h1 id='h1'>גבר מחליק על רעהו, רשת פורש על פעמיו</h1>
<div id='idfields'>
<p>קוד: ביאור:משלי כט5 בתנ"ך</p>
<p>סוג: דיון1</p>
<p>מאת: אראל</p>
<p>אל: סגלות משלי</p>
</div>
<script type='text/javascript'>kotrt()</script>
<div id='tokn'>
<p>
<a class="psuq" href="/tnk1/prqim/t2829.htm#5">משלי כט5</a>: "<q class="psuq">גֶּבֶר מַחֲלִיק עַל רֵעֵהוּ, רֶשֶׁת פּוֹרֵשׂ עַל 
פְּעָמָיו</q>"</p>    
<p>
<strong>גבר</strong>     האומר 
<strong>על רעהו</strong>     דברים
<strong>חלקים</strong>                  ונעימים, דברי מחמאות ללא ביקורת, כאילו 
<strong>פורש</strong>             
<strong>רשת</strong>             הלוכדת את 
<strong>פעמיו</strong>     (רגליו) בבטחון עצמי מוגזם.</p>             
<h2>עצות</h2>   
<p>דיבור 
<strong>חלק</strong>, מחמיא ו"מעגל פינות", נמשל לרשת הלוכדת את רגלי השומע. מדוע?</p>   
<h3>א. מחמאות = אמצעי שליטה</h3>          
<p>כשאדם מקבל מחמאות, הוא נמשך באופן
תת-מודע לזה שנתן לו את המחמאות, ומשתדל לעשות את כל מה שהוא מבקש, על-מנת
לקבל ממנו מחמאות נוספות; הוא למעשה "לכוד ברשתו".</p>          
<p>כך מסופר על בתו של רבי חנינא בן תרדיון: "<q class="mfrj">פעם אחת היתה בתו מהלכת
לפני גדולי רומי; אמרו: 'כמה נאות פסיעותיה של ריבה זו!' מיד דקדקה בפסיעותיה (לפסוע פסיעות נאות)...</q>"
<small>(<a href="http://www.geocities.com/nezik4/AvodaZara/gemara_avodazara18.htm">רבי יוחנן, תלמוד בבלי, עבודה זרה יח.</a>)</small>.</p>          חברות מסחריות משתמשות באמצעי זה כדי למשוך לקוחות. לדוגמה, ישנן חברות ששולחות מכתבים ללקוחות פוטנציאליים: "בחרנו בך כי את/ה אדם אינטלגטי, ולכן בוודאי תרצה לקנות את המוצר המיוחד שלנו במחיר מבצע...". מכתבים מסוג זה משפיעים במיוחד דווקא על אנשים לא אינטלגנטים, שמרוב שמחה על כך שקיבלו מחמאה, ימהרו לקנות את המוצר כדי להצדיק את המחמאה שקיבלו.
<p>ישנן חברות של "שיווק רשתי" / "שיווק רב שכבתי" וכד', המשתמשות בטכניקה דומה במצגות שלהן - "אני אוהב אתכם, אתם מסוגלים להצליח, אתם תגשימו את כל החלומות שלכם..." (ראו 
<a href="http://video.google.com/videoplay?docid=-9016456089095521431">כתבה בערוץ 10</a>), וכך פורשות 
<strong>רשת</strong>           - תרתי משמע - על פעמיהן של הלקוחות.</p>   
<h3>ב. מניעת ביקורת = יצירת אשליות</h3>          
 
<p>כשאדם מקבל רק מחמאות, הוא עלול להרגיש שהוא מושלם, שאין לו מה לשפר,
וכן הוא נשאר תקוע ולכוד במצב שאינו מושלם, כאדם שרגלו תפוסה ברשת.
</p>           
<p>בפרט, כשאדם אינו מקבל ביקורת על מעשים רעים שהוא עושה, הוא ימשיך לחטוא עד שייתפס וייענש - כמו חיה הנופלת למלכודת של ציידים. 
</p>           
<p>הדבר נכון גם ביחסים בין-אישיים, כגון בזוגיות: כשאדם אינו מקבל מאשתו (או להיפך) ביקורת על מעשים שהוא עושה ופוגעים בה, היא עלולה לפתח כלפיו טינה תת-מודעת, עד שיום אחד יימאס לה והיא תחליט לעזוב, והוא יהיה מופתע - כמו שציפור מופתעת כאשר היא נתפסת ברשת.
</p>           
 
<p>מה המשמעות המעשית של הפסוק?</p>   
<p>1. היזהרו ממחמאות, במיוחד כשהן מגיעות מאנשים לא מוכרים. ייתכן שהמטרה היא ללכוד אתכם ברשת.</p>   
<p>2. אל תגזימו במחמאות לאנשים שאתם אוהבים.&#160;&#160; חשוב לתת מחמאות כדי לחזק את הביטחון העצמי של השומע,&#160;&#160; אולם יש להיזהר מעודף מחמאות אשר עלול לעורר בשומע עודף ביטחון עצמי ולהפיל אותו ברשת של גאוה.</p>   
<p class="future">3. ויש מפרשים שהפסוק נותן עצה להפלת אדם רשע - לתת לו מחמאות מרובות שילכדו אותו ברשת: "<q class="mfrj">ומן הכתוב הזה למדנו דבר והיפוכו - להחניף ושלא להחניף. שאם יש רשע עריץ המזיק את הבריות ומזלו בריא ותקיף שאי אפשר לאבדו מן העולם, הרי תקנת החנופה, שעל-ידיה ירשע הרבה, עד שלא יסבלוהו עליונים ותחתונים, ופתאום בפתע יבוא שברו... ואם יש אדם כשר שיפול באיזה טעות, אוהבו ורעהו לא יתפוס להחניפו ח"ו, אלא יודיענו טעותו בפירוש, כדי שיפרוש ממנה ולא יילכד ברשתה של הס"א שאורבת לו לגרום את מפלתו</q>"
<small class="small"> (רמ"ד ואלי)</small>.</p>         
<div class="advanced">
<h2>דקויות</h2>   
<h3>מחליק</h3>   
<p>
<strong>מחליק</strong>    - מהתואר 
<a href="/tnk1/kma/qjrim1/xlq2.html">חָלָק</a>. שני דברים יכולים להיות חלקים:</p>   
<p>1. עור 
<strong>חָלָק</strong>, ללא בליטות פגמים ופצעונים. גבר 
<strong>מחליק</strong>    הוא אדם שאומר לרעהו (או רעייתו) "העור שלך כל-כך חלק, אין בו כל פגם"; ובנמשל: "האישיות שלך כל-כך חלקה, אין בה כל פגם, את/ה ממש מושלם".</p>   
<p>2. שביל 
<strong>חָלָק</strong>, רטוב וגורם להחלקה ונפילה. גבר מחליק הוא אדם הגורם לרעהו (או רעייתו) להחליק, למעוד וליפול למלכודת.</p>   
<p>שני הפירושים משלימים: דברי שבח ומחמאות מוגזמים, המתעלמים לחלוטין מהפגמים, עלולים להפיל את השומע למלכודת של גאווה.
</p>           
 
<h3>על רעהו</h3>          1. יש שפירשו, שהמילה 
<strong>על</strong>           בפסוק זה, היא מהשורש "עול", קיצור של המילה עָוֶל, והפסוק מתייחס רק למחמאות על דברי עוול - 
<strong>גבר שמחליק</strong>                  את 
<strong>העוול</strong>                  שעושה 
<strong>רעהו</strong>             "<q class="mfrj">ויאמר לו שאינו עוולה - הוא 
<strong>פורש רשת על פעמיו</strong>, שרוצה שיוסיף לעשות עוולה עד יילכד ברשת; ודומה 
<strong>כהמחליק</strong>           הדרך שבו תלך החיה ותיצוד ברשתו, כן יחליק רוכסי דרכי נפשו הרעים, כדי שיילכד ברשת העוון וייכרת</q>" 
<small>(מלבי"ם)</small>. 
<br / />       
<p>2. הפסוק פונה לאדם הנותן מחמאות, ומזהיר אותו שלא ייתן יותר מדי מחמאות כי הוא עלול להזיק לזולת; הפסוק פונה גם לאדם המקבל מחמאות, ומזהיר אותו שלפעמים (לא תמיד) המחמאות נועדו להכשיל אותו: "<q class="mfrj">המחניף לחברו, מסתמא פורש רשת לפעמיו ורוצה להפילו</q>" 
<small>(הגאון מווילנה)</small>.
רעיון דומה נמצא ב
<a class="psuq" href="/tnk1/prqim/t2827.htm#21">משלי כז21</a>: "<q class="psuq">מַצְרֵף לַכֶּסֶף וְכוּר לַזָּהָב, וְאִישׁ לְפִי מַהֲלָלוֹ</q>" (<a href="/tnk1/ktuv/mjly/mj-27-21.html">פירוט</a>).</p>                
<p>3. ניתן לפרש את הפסוק גם על-פי המשמעות השניה של התואר "חלק": 
<strong>חָלָק</strong>                 
<a href="/tnk1/kma/qjrim1/xlq2.html">= מקום שקל למעוד וליפול בו</a>. לפי זה, פירוש הפסוק הוא: 
<strong>גבר</strong>                  שמנסה
<strong>להחליק</strong>                  את הדרך בעבור רעהו, כך שרעהו ייכשל וייפול - למעשה
<strong>פורש רשת על פעמיו</strong>                  של עצמו, כלומר - גורם לעצמו להיכשל, כי ה' ידאג לכך שהוא ייכשל באותו מכשול שהכין לרעהו
<small>(ע"פ רלב"ג, מצודת דוד)</small>. וכך נאמר גם בפסוק הבא: 
<a href="/tnk1/ktuv/mjly/mj-29-06.html">בפשע איש רע - מוקש</a>.</p>                <ul>
<li>אולם, לפי פסוק זה, קשה להבין את הקשר בין "מחליק" לבין "רשת" - מדוע עונשו של מי ש"
<strong>מחליק על רעהו</strong>                  " נמשל דווקא ל"
<strong>רשת הפרושה על פעמיו</strong>                  "?</li></ul>            4
<span>. היה אפשר לפרש שהדבר תלוי במצבו הנפשי של האדם שמדברים
איתו: אם הוא סובל מרגשי נחיתות, אז צריך לתת לו מחמאות כדי לחזק את
הבטחון העצמי שלו; אבל אם הוא בריא בנפשו, אז עדיף שלא לתת לו מחמאות, כדי
שלא להטות אותו ממסלול חייו ולא "לפרוש רשת" לרגליו.
<br / />
</span>                  
<ul>
<li>אולם, להבחנה זו אין רמז בפסוק "<q class="psuq">גבר מחליק על רעהו...</q>" - שמתייחס לכל רֵע.</li></ul>   
<h3>רשת</h3>   
<p>על-פי הסוד: "<q class="mfrj">הצדיק המברר נקרא 
<strong>גבר</strong>... לפי שעומד בתוך הקליפה, ואין לו אלא מוחין דקטנות שהם גבורות ודינים... והנה ידוע שהמוחין דקטנות הם סוד האותיות האחרונות של אלפא ביתא, שהן 
<strong>ר, ש, ת,</strong>    הרומזים אל האורות החלושים והגרועים שנמשכים לו בעת קטנותו, ואף על פי כן הוא משתמש בהם ממש, לפרוש רשת לרגליו של היסוד הטמא כדי להפילו</q>"
<small class="small"> (רמ"ד ואלי)</small>.</p>   
<h3>מלכודת הדדית</h3>     
<p>מחמאות מוגזמות עלולות ליצור תלות רגשית שמהווה מלכודת לשני הצדדים - אדם א
 נותן מחמאות מוגזמות לאדם ב, אדם ב נקשר אליו ו"נדבק" אליו כדי לקבל 
מחמאות נוספות, וכך שני הצדדים נקלעים למערכת יחסים של תלות רגשית שקשה להם
 להשתחרר ממנה. כאשר 
<strong>גבר מחליק על רעהו</strong>, הוא 
<strong>פורש רשת על פעמיו</strong>      של רעהו, אבל גם 
<strong>פורש רשת על פעמיו</strong>      של עצמו. 
</p>            
<h2>הקבלות</h2>   
<h3>מחמאות - האיזון הנכון</h3>  
<p>בתחילת הפרק מדובר על 
<strong>איש תוכחות</strong>, אדם שיודע רק למתוח ביקורת, 
<a class="psuq" href="/tnk1/prqim/t2829.htm#1">משלי כט1</a>: "<q class="psuq">אִישׁ תּוֹכָחוֹת מַקְשֶׁה 
<strong>עֹרֶף</strong>, פֶּתַע יִשָּׁבֵר וְאֵין מַרְפֵּא</q>" (<a href="/tnk1/ktuv/mjly/mj-29-01.html">פירוט</a>); בפסוק שלנו מדובר על 
<strong>גבר מחליק</strong>, אדם שנותן רק מחמאות.</p>  
<p>אדם שיודע רק למתוח ביקורת, מקשה את 
<strong>העורף</strong>   של השומע - גורם לשומע ללכת "דווקא" בדרך הפוכה;&#160; אבל אדם שיודע רק לתת מחמאות, פורש רשת על 
<strong>פעמיו</strong>   (רגליו) של השומע - גורם לשומע להמשיך בדרכו בחוסר-זהירות עד שייפול.</p>  
<p>האיזון בין שני הקצוות הוא 
<strong>מוכיח חכם</strong>, המתואר ב
<a class="psuq" href="/tnk1/prqim/t2825.htm#12">משלי כה12</a>: "<q class="psuq">נֶזֶם זָהָב וַחֲלִי כָתֶם, מוֹכִיחַ חָכָם עַל 
<strong>אֹזֶן</strong> שֹׁמָעַת</q>" (<a href="/tnk1/ktuv/mjly/mj-25-12.html">פירוט</a>). הוא נותן מעט ביקורת, ועוטף אותה בהרבה מחמאות, וכך מצליח להשפיע לטובה על 
<strong>האוזן</strong>   של השומע.</p>   
<p>
<strong>מוכיח חכם</strong>   מאזן בין 
<strong>איש תוכחות</strong>   לבין 
<strong>גבר מחליק</strong>;
<strong>
<br / />אוזן</strong>   מאזנת בין 
<strong>עורף</strong>   לבין 
<strong>פעמים</strong>.</p>  
<p>-</p>  
<p class="future">יש מצבים שבהם זה מוצדק להשתמש במחמאות כדי לנסות להשפיע על 
התנהגותו של הזולת, למשל, כאשר אני אחראי למעשיו של הזולת (הורה או מחנך 
שלו), או מושפע ישירות ממעשיו (בן/בת זוג), ראו 
<a class="psuq" href="/tnk1/prqim/t2831.htm#12">משלי לא12</a>: "<q class="psuq">גְּמָלַתְהוּ טוֹב וְלֹא רָע כֹּל יְמֵי חַיֶּיה</q>" (<a href="/tnk1/messages/ktuv_mjly_mj-31-12_0.html">פירוט</a>). ואכן, מומחים רבים למשפחה וזוגיות מייעצים להשתמש במחמאות על-מנת לעודד את בן/בת הזוג לשנות את התנהגותו/ה.&#160;&#160; מצד שני, גם בחינוך ילדים יש להיזהר ממחמאות מוגזמות ללא ביקורת,&#160; 
<a class="psuq" href="/tnk1/prqim/t2813.htm#24">משלי יג24</a>: "<q class="psuq">חוֹשֵׂךְ
שִׁבְטוֹ            שׂוֹנֵא בְנוֹ, וְאֹהֲבוֹ שִׁחֲרוֹ מוּסָר</q>" (<a href="/tnk1/ktuv/mjly/mj-13-24.html">פירוט</a>).</p>  
<p class="future">הפסוק שלנו מדבר על אדם שנותן מחמאות אמיתיות. גרוע יותר
  הוא אדם שנותן 
מחמאות שקריות - מייפה את המציאות על-מנת למצוא חן בעיני רעהו, 
<a class="psuq" href="/tnk1/prqim/t2811.htm#9">משלי יא9</a>: "<q class="psuq">בְּפֶה חָנֵף יַשְׁחִת רֵעֵהוּ, וּבְדַעַת צַדִּיקִים יֵחָלֵצוּ</q>" (<a href="/tnk1/ktuv/mjly/mj-11-09.html">פירוט</a>).</p>   
<p class="future">מצד שני, דווקא אדם שאינו נרתע מלמתוח ביקורת על רעהו, כשיש בכך צורך, ימצא חן בעיניו בסופו של דבר, 
<a class="psuq" href="/tnk1/prqim/t2828.htm#23">משלי כח23</a>: "<q class="psuq">מוֹכִיחַ אָדָם אַחֲרַי, חֵן יִמְצָא מִמַּחֲלִיק לָשׁוֹן</q>" (<a href="/tnk1/ktuv/mjly/mj-28-23.html">פירוט</a>).
</p>  
<h3>זכר ונקבה</h3>            
<p>הפסוק שלנו מדבר על
<strong>גבר מחליק</strong>, אולם כמובן גם אישה יכולה ללכוד אנשים ב"דברי חלקות", כמו שנאמר למשל במשלי ז5-22: "<q class="psuq">לִשְׁמָרְךָ מֵאִשָּׁה זָרָה, מִנָּכְרִיָּה 
<strong>אֲמָרֶיהָ הֶחֱלִיקָה</strong>... הִטַּתּוּ בְּרֹב לִקְחָהּ, 
<strong>בְּחֵלֶק שְׂפָתֶיהָ</strong>   תַּדִּיחֶנּוּ.  הוֹלֵךְ אַחֲרֶיהָ פִּתְאֹם, כְּשׁוֹר אֶל טָבַח יָבוֹא וּכְעֶכֶס אֶל מוּסַר אֱוִיל</q>" -    
<a href="/tnk1/ktuv/mjly/mj-07-1021.html">הקטע מתאר בפירוט את הדברים הנעימים שהאישה הנואפת אומרת לנער התמים, עד שהיא לוכדת אותו ברשתה</a>.</p>   
<p>גם אישה זו נמשלת למלכודת, 
<a class="psuq" href="/tnk1/prqim/t2822.htm#14">משלי כב14</a>: "<q class="psuq"><strong>שׁוּחָה עֲמֻקָּה</strong> פִּי זָרוֹת, זְעוּם ה' יפול[יִפָּל]</q> 
<q class="psuq">[יִפָּל] שָׁם</q>", 
<a class="psuq" href="/tnk1/prqim/t2823.htm#27">משלי כג27</a>: "<q class="psuq">כִּי
<strong>שׁוּחָה עֲמֻקָּה</strong>                  זוֹנָה, וּבְאֵר צָרָה נָכְרִיָּה</q>",    
<a class="psuq" href="/tnk1/prqim/t3107.htm#26">קהלת ז26</a>: "<q class="psuq">וּמוֹצֶא אֲנִי מַר מִמָּוֶת אֶת הָאִשָּׁה, אֲשֶׁר הִיא
<strong>מְצוֹדִים</strong>                 
<strong>וַחֲרָמִים</strong>                  לִבָּהּ,
<strong>אֲסוּרִים</strong>                  יָדֶיהָ; טוֹב לִפְנֵי הָאֱלֹהִים יִמָּלֵט מִמֶּנָּה, וְחוֹטֵא יִלָּכֶד בָּהּ</q>".</p>    
            
             
</div>                 
             
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

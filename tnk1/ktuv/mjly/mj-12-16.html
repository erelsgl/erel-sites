<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>גם אם אתה כועס - אל תמהר לגלות את זה</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/ktuv/mjly/mj-12-16.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/ktuv/mjly/mj-12-16.html" />
<meta name='tvnit' content="" />
<link rel='canonical' href='http://tora.us.fm/tnk1/ktuv/mjly/mj-12-16.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_ktuv_mjly_mj_12_16' class='twkn1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/0.html'>בין אדם לנפשו</a>&gt;<a href='../../../tnk1/msr/0kas.html'>מידת הכעס</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/kllljon.html'>הגדרות מושגים</a>&gt;<a href='../../../tnk1/kma/qjrim1/orma.html'>ערמה=</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/mdrik.html'>סגלות משלי</a>&gt;<a href='../../../tnk1/ktuv/mjly/rgjot.html'>רגשות בספר משלי</a>&gt;</div>

</div>
<!--NiwutElyon1-->
<h1 id='h1'>גם אם אתה כועס - אל תמהר לגלות את זה</h1>
<div id='idfields'>
<p>קוד: ביאור:משלי יב16 בתנ"ך</p>
<p>סוג: תוכן1</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<p>
<a class="psuq" href="/tnk1/prqim/t2812.htm#16">משלי יב16</a>: "<q class="psuq">אֱוִיל - בַּיּוֹם יִוָּדַע כַּעְסוֹ, וְכֹסֶה קָלוֹן - עָרוּם</q>"&#160;</p> 
<p>כאשר 
<strong>האויל</strong>  מתעצבן, הוא אינו מסוגל להסתיר זאת, הוא צועק ומקלל, וכך 
<strong>כעסו נודע</strong>  לכולם עוד 
<strong>באותו יום</strong>; &#160; אולם, כאשר 
<strong>הערום</strong>  (הפיקח) מתעצבן, הוא יודע שהכעס הוא אות 
<strong>קלון</strong>  עבורו, ולכן הוא 
<strong>מכסה</strong>  ומסתיר אותו.</p> 
<h2>סגולות</h2> 
<p>
לכל אדם קורים דברים שעלולים לעצבן אותו - תוכניות שמשתבשות, מכשירים
שמתקלקלים וכד'. וכשאדם מתעצבן, הוא נראה רע. ההמלצה של ספר משלי במצב זה היא להסתיר את הכעס:
</p> 
<p>
<strong>אויל</strong>    
<a href="/tnk1/kma/qjrim1/ewil.html">= שטחי</a>; &#160; 
<strong>ביום</strong>   = "<q class="mfrj">בפרהסיה ולעין כל</q>" 
<small>(המאירי)</small>, וגם 
<strong>ביום</strong>  = באופן מיידי: "<q class="mfrj">ביום שהוא כועס, בו ביום הודיע כעסו; שהוא מתגרה ומחרף חברו ברבים, ואין מעצר לרוחו</q>" 
<small>(רש"י)</small>. &#160;&#160; 
<strong>אויל ביום ייוודע כעסו</strong>    = אדם שטחי אינו מסוגל להסתיר את
הכעס    שלו; הוא צועק ומקלל, וכך כל מי שנמצא בסביבתו יודע מייד שהוא כועס.</p> 
<p>
<strong>קלון</strong>  
<a href="/tnk1/kma/hvdlim1/kvod_qlon.html">= ההיפך מכבוד</a>, כמו ב
<a class="psuq" href="/tnk1/prqim/t2812.htm#9">משלי יב9</a>: "<q class="psuq">טוֹב 
<strong>נִקְלֶה</strong> וְעֶבֶד לוֹ, 
<strong>מִמְּתַכַּבֵּד</strong> וַחֲסַר לָחֶם</q>" (<a href="/tnk1/ktuv/mjly/mj-12-09.html">פירוט</a>);&#160;&#160; הכעס המתפרץ הוא קלון עבור האדם: הוא מראה שהאדם אינו שולט בעצמו. מישהו או משהו אחר (זה שהכעיס אותו) שולט בו. 
<strong>האויל</strong>  מגלה מייד את כעסו, ולכן קלונו מתגלה לעין-כל, ולעומתו -</p> 
<p>
<strong>ערום</strong>   
<a href="/tnk1/kma/qjrim1/orma.html"> = פיקח, היודע להטעות ולהיזהר מהטעיות</a>; &#160; 
<strong>וכוסה קלון ערום</strong>    = הפיקח מכסה ומסתיר את הכעס, שהוא אות-קלון עבורו. הפיקח מבין, שגם אם הוא כועס - כדאי לו להטעות את האחרים כך שיחשבו שהוא רגוע.</p> 
<p>אז במקום לצעוק בקול רם - הוא 'צועק' בלחש, או יוצא למקום מבודד כדי להרגיע את עצמו, ואז חוזר לשגרה, מבלי לבייש את עצמו ולהכתים את תדמיתו.</p> 
<p>
<strong>החכם</strong>  יודע שאין טעם לכעוס כלל; 
<strong>הערום</strong>  עדיין לא הגיע לדרגה זו, הוא כועס, אך יודע שכדאי לו להסתיר את כעסו כדי לשמור על כבודו.</p>  
<div class="advanced">
<h2>הקבלות</h2>  
 פסוק בהמשך הפרק מלמד, שאדם ערום יודע להסתיר גם דברים חיוביים, מסיבות חינוכיות, 
<a class="psuq" href="/tnk1/prqim/t2812.htm#23">משלי יב23</a>: "<q class="psuq">אָדָם 
<strong>עָרוּם</strong> - 
<strong>כֹּסֶה</strong> דָּעַת...</q>" (<a href="/tnk1/ktuv/mjly/mj-12-23.html">פירוט</a>).
<p>פסוקים נוספים בתנ"ך מקשרים בין אוילים לבין כעס ומריבות:
<br / />
</p> <ul>
<li>
<a class="psuq" href="/tnk1/prqim/t2820.htm#3">משלי כ3</a>: "<q class="psuq">כָּבוֹד לָאִישׁ שֶׁבֶת 
<strong>מֵרִיב</strong>, וְכָל 
<strong>אֱוִיל</strong> יִתְגַּלָּע</q>" (<a href="/tnk1/ktuv/mjly/mj-20-03.html">פירוט</a>)</li> 
<li>
<a class="psuq" href="/tnk1/prqim/t2827.htm#3">משלי כז3</a>: "<q class="psuq">כֹּבֶד אֶבֶן וְנֵטֶל הַחוֹל, 
<strong>וְכַעַס אֱוִיל</strong> כֹּבֶד מִשְּׁנֵיהֶם</q>" (<a href="/tnk1/ktuv/mjly/mj-27-03.html">פירוט</a>)</li>  
<li>
<a class="psuq" href="/tnk1/prqim/t2705.htm#2">איוב ה2</a>: "<q class="psuq">כִּי 
<strong>לֶאֱוִיל</strong> יַהֲרָג 
<strong>כָּעַשׂ</strong>, וּפֹתֶה תָּמִית קִנְאָה</q>"</li>  
</ul> 
  
 
<p>כשתופסים את העובדות בצורה שטחית, על-פי הרושם הראשוני, קל מאד להגיע למסקנה שהזולת אשם במשהו, לכעוס עליו ולריב עמו.</p>  
-
<br / />לפי רוב המפרשים, 
<strong>כעס</strong>  הוא עצבנות, אולם ישנם פסוקים רבים שבהם 
<strong>כעס</strong>   = צער ותסכול:
<br / /><ul>
<li>
<a class="psuq" href="/tnk1/prqim/t2706.htm#2">איוב ו2</a>: "<q class="psuq">לוּּּּּּּּּּּּּּּּּּּּּּּּּּּּ שָׁקוֹל יִשָּׁקֵל 
<strong>כַּעְשִׂי</strong> והיתי[וְהַוָּתִי] 
 בְּמֹאזְנַיִם יִשְׂאוּ יָחַד</q>"</li>  
<li>
<a class="psuq" href="/tnk1/prqim/t2717.htm#7">איוב יז7</a>: "<q class="psuq">וַתֵּכַהּ 
<strong>מִכַּעַשׂ</strong> עֵינִי, וִיצֻרַי כַּצֵּל כֻּלָּם</q>"</li>  
<li>
<a class="psuq" href="/tnk1/prqim/t3101.htm#18">קהלת א18</a>: "<q class="psuq">כִּי בְּרֹב חָכְמָה רָב 
<strong>כָּעַס,</strong> וְיוֹסִיף דַּעַת יוֹסִיף מַכְאוֹב</q>"</li>  
<li>
<a class="psuq" href="/tnk1/prqim/t3102.htm#23">קהלת ב23</a>: "<q class="psuq">כִּי כָל יָמָיו מַכְאֹבִים 
<strong>וָכַעַס</strong> עִנְיָנוֹ, גַּם בַּלַּיְלָה לֹא שָׁכַב לִבּוֹ גַּם זֶה הֶבֶל הוּא</q>"</li>  
<li>
<a class="psuq" href="/tnk1/prqim/t2606.htm#8">תהלים ו8</a>: "<q class="psuq">עָשְׁשָׁה 
<strong>מִכַּעַס</strong> עֵינִי, עָתְקָה בְּכָל צוֹרְרָי</q>"</li>  
<li>
<a class="psuq" href="/tnk1/prqim/t2631.htm#10">תהלִים לא10</a>: "<q class="psuq">חָנֵּנִי ה' כִּי צַר לִי,עָשְׁשָׁה 
<strong>בְכַעַס</strong> עֵינִי נַפְשִׁי וּבִטְנִי</q>"</li>  
<li>
<a class="psuq" href="/tnk1/prqim/t08a01.htm#6">שמואַל א א6-16</a>: "<q class="psuq"><strong>וְכִעֲסַתָּה</strong> צָרָתָהּ גַּם 
<strong>כַּעַס</strong> בַּעֲבוּר הַרְּעִמָהּ כִּי סָגַר ה' בְּעַד רַחְמָהּ... וְכֵן יַעֲשֶׂה שָׁנָה בְשָׁנָה מִדֵּי עֲלֹתָהּ בְּבֵית ה' כֵּן 
<strong>תַּכְעִסֶנָּה</strong> וַתִּבְכֶּה וְלֹא תֹאכַל... אַל תִּתֵּן אֶת אֲמָתֶךָ לִפְנֵי בַּת בְּלִיָּעַל כִּי מֵרֹב שִׂיחִי 
<strong>וְכַעְסִי</strong> דִּבַּרְתִּי עַד הֵנָּה</q>"</li></ul>  לפי זה, "<q class="mfrj">אין משל זה מדבר על תגובת האויל... אלא על גורלו: סופו של האויל - היינו כאב כשלונו - יתגלה לעין כול</q>" 
<small>(אברהם אהוביה, "ככל הכתוב", עמ' 249)</small>. לפי זה יש לפרש גם את החצי השני של הפסוק: אדם 
<strong>ערום</strong>   מצליח 
<strong>לכסות</strong>   ולהסתיר את כשלונו - גם כשהוא נכשל, הוא נחלץ מזה מהר, לפני שאנשים מסביבו שמים לב לכך.
<br / /></div>  
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>עצות להינצל מנשים מפתות</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/ktuv/mjly/mj-05.html'/>
<meta name='author' content="אראל" />
<meta name='receiver' content="סגלות משלי" />
<meta name='jmQovc' content="tnk1/ktuv/mjly/mj-05.html" />
<meta name='tvnit' content="" />
<link rel='canonical' href='http://tora.us.fm/tnk1/ktuv/mjly/mj-05.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_ktuv_mjly_mj_05' class='mbnh2 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/0.html'>בין אדם לנפשו</a>&gt;<a href='../../../tnk1/msr/0zhirut.html'>מידת הזהירות</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/0.html'>בין אדם לנפשו</a>&gt;<a href='../../../tnk1/msr/0zhirut.html'>מידת הזהירות</a>&gt;<a href='../../../tnk1/ktuv/mjly/sknot.html'>נשים וגברים מסוכנים במשלי</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/prqim/ktuv.html'>כתובים</a>&gt;<a href='../../../tnk1/prqim/t28.htm'>משלי</a>&gt;<a href='../../../tnk1/ktuv/mjly/sgulot.html'>סגלות משלי לפי פרקים</a>&gt;<a href='../../../tnk1/ktuv/mjly/sgulot05.html'>סגלות משלי ה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/index.html'>הקשר לפרשה</a>&gt;<a href='../../../tnk1/sig/how.html'>מבנה</a>&gt;<a href='../../../tnk1/sig/mvne2.html'>סדר נושאים</a>&gt;</div>

</div>
<!--NiwutElyon1-->
<h1 id='h1'>עצות להינצל מנשים מפתות</h1>
<div id='idfields'>
<p>קוד: מבנה משלי ה בתנ"ך</p>
<p>סוג: מבנה2</p>
<p>מאת: אראל</p>
<p>אל: סגלות משלי</p>
</div>
<script type='text/javascript'>kotrt()</script>
<div id='tokn'>
<p>פרק ה בספר משלי מתייחס לאחת המטרות של לימוד החכמה - להינצל מנשים מסוכנות (<a href="/tnk1/ktuv/mjly/mj-02-1619.html">פירוט</a>). הנשים המסוכנות בספר משלי הן משל לפיתויים הקשורים ליצר ותאווה, ולכן
העצות המובאות כאן יכולות לעזור גם לגברים וגם לנשים - לכל מי שמתמודד עם
יצרים ופיתויים, במיוחד בתחום שבינו לבינה. 
<br /></p>    
<h2>פסוקים 1-6: מדוע זה מפתה
</h2>    הקטע הראשון מסביר מה הן דרכי הפיתוי שבהן משתמשת האשה הנואפת, מדוע היא כל כך מושכת?
<br /><ul>
<li>"<q class="psuq">בְּנִי, לְחָכְמָתִי הַקְשִׁיבָה; לִתְבוּנָתִי, הַט-אָזְנֶךָ. &nbsp; לִשְׁמֹר מְזִמּוֹת; וְדַעַת, שְׂפָתֶיךָ יִנְצֹרוּ.</q>" - שמור בחכמה על האזניים ועל השפתיים, כי הם מוקדי הפיתוי העיקריים:
<b>
</b></li>         
<li>
<b></b>"<q class="psuq">כִּי נֹפֶת תִּטֹּפְנָה, שִׂפְתֵי זָרָה; וְחָלָק מִשֶּׁמֶן חִכָּהּ. &nbsp; וְאַחֲרִיתָהּ, מָרָה כַלַּעֲנָה; חַדָּה, כְּחֶרֶב פִּיּוֹת.</q>" - הנשיקות של האשה הזרה, וכן הדברים שהיא אומרת, מתוקים ונעימים, אך בסופו של דבר מובילים לתוצאה מרה וכואבת (<a href="/tnk1/ktuv/mjly/mj-05-02.html">פירוט</a>).
<b>
</b></li>         
<li>
<b></b>"<q class="psuq">רַגְלֶיהָ, יֹרְדוֹת מָוֶת; שְׁאוֹל, צְעָדֶיהָ יִתְמֹכוּ.&nbsp;&nbsp; אֹרַח חַיִּים, פֶּן-תְּפַלֵּס; נָעוּ מַעְגְּלֹתֶיהָ, לֹא תֵדָע.</q>" - האישה הזרה מובילה את כל ההולכים עמה למוות, אך כדי שלא תוכל לעזוב באמצע הדרך ולחזור לחיים, היא תוביל אותך במעגלים משתנים שאינך מכיר, ולא תדע איך לצאת מהם (<a href="/tnk1/ktuv/mjly/mj-05-06.html">פירוט</a>).</li></ul>    
<h2>פסוקים 7-14: להתרחק מרע</h2>   הקטע השני נותן עצות מעשיות איך להינצל:
<br />
<p></p>   <ul type="disc">     
<li>עצה ראשונה - לשמור על איסור ייחוד (פסוקים 7-8): "<q class="psuq">וְעַתָּה בָנִים, שִׁמְעוּ לִי; וְאַל תָּסוּרוּ מֵאִמְרֵי פִי!  &nbsp; הַרְחֵק מֵעָלֶיהָ דַרְכֶּךָ, וְאַל תִּקְרַב אֶל פֶּתַח בֵּיתָהּ</q>". לא רק להתרחק בפועל מהבית שלה (= המקום שבו נמצא הפיתוי), אלא גם "הרחק מעליה דרכך"
- לתכנן מראש את הדרך שרוצים ללכת בה, כך שהיא לא תעבור במקום שיש בו
פיתוי.
<span style="font-weight: bold;">הרחק מעליה דרכך</span>, כדי שלא
<span style="font-weight: bold;">תקרב אל פתח ביתה</span>. ראו גם 
<a href="/tnk1/ktuv/mjly/mj-05-08.html">איסור ייחוד</a>&nbsp;.
<br />
</li>             
  
<li>
עצה שניה - לחשוב על החופש שלך (פסוקים 9-10): "<q class="psuq">פֶּן תִּתֵּן לַאֲחֵרִים הוֹדֶךָ, וּשְׁנֹתֶיךָ לְאַכְזָרִי.&nbsp;&nbsp;  פֶּן יִשְׂבְּעוּ זָרִים כֹּחֶךָ, וַעֲצָבֶיךָ בְּבֵית נָכְרִי</q>". ברגע שאת/ה נכנע/ת
לפיתוי - את/ה למעשה נותן את כוחות הגוף והנפש שלך לאחרים, והם יכולים
לעשות איתם מה שהם רוצים. את/ה כבר לא שולט/ת בעצמך - אחרים שולטים בך. תחשוב/י
על כל ההישגים שהישגת במשך השנים - כל הכבוד והכוחות שצברת - האם את/ה באמת
רוצה שזרים ישלטו בכל זה? ראו גם 
<a href="/tnk1/ktuv/mjly/mj-05-0910.html">פיתויים מסוכנים לחופש שלך</a>.
<br />
</li>              
 
<li>
עצה שלישית - לחשוב על העתיד שלך (פסוקים 11-14): "<q class="psuq">וְנָהַמְתָּ בְאַחֲרִיתֶךָ, בִּכְלוֹת בְּשָׂרְךָ וּשְׁאֵרֶךָ.&nbsp;&nbsp; וְאָמַרְתָּ 'אֵיךְ שָׂנֵאתִי מוּסָר, וְתוֹכַחַת נָאַץ לִבִּי.&nbsp; וְלֹא שָׁמַעְתִּי בְּקוֹל מוֹרָי, וְלִמְלַמְּדַי לֹא הִטִּיתִי אָזְנִי. &nbsp; כִּמְעַט הָיִיתִי בְכָל-רָע, בְּתוֹךְ קָהָל וְעֵדָה</q>". תחשוב/י על ימי הזיקנה - מה תרגיש/י כשתהיה זקן/ה,
<span style="font-weight: bold;">באחריתך, בכלות בשרך ושארך</span>    - תענוגות הגוף כבר לא יעניינו אותך - האם לא תצטער/י על כל השנים הטובות שבזבזת על 
<span style="font-weight: bold;">מעט</span>           תענוג? ראו גם 
<a href="/tnk1/ktuv/mjly/mj-05-11.html">לחשוב על האחרית</a>. 
<br /></li></ul>    
<h2>פסוקים 15-19: להתקרב לטוב</h2>   הקטע השלישי מכוון את נקודת המבט למקום שבו היצר משמש למטרה חיובית - יצירה והפריה הדדית:
<br />
<p></p>   <ul type="disc">           
  
<li>
עצה רביעית - לעסוק בפעילות יצירתית-מקורית ולהפיץ את יצירותיך ברבים (פסוקים 15-17): "<q class="psuq">שְׁתֵה מַיִם מִבּוֹרֶךָ, וְנֹזְלִים מִתּוֹךְ בְּאֵרֶךָ.&nbsp;&nbsp; יָפוּצוּ מַעְיְנֹתֶיךָ חוּצָה, בָּרְחֹבוֹת פַּלְגֵי מָיִם.&nbsp;&nbsp;  יִהְיוּ לְךָ לְבַדֶּךָ, וְאֵין לְזָרִים אִתָּךְ</q>".
כשאת/ה מפיץ/ה את הדברים שאת/ה יצרת - גם אם אחרים נהנים מהם - בסופו של דבר
הם רק שלך, כי הם נובעים מהיצירתיות המקורית שלך. כשאיש/ה עוסק/ת בפעילות כזאת
- אין לו/ה זמן לתת את כוחות החיים שלו לפיתויים זרים (וזרות). ראו גם 
<a href="/tnk1/ktuv/mjly/mj-05-15.html">לחפש מתחת לפנס</a>.
<br />
</li>               
<li>
עצה חמישית - להתחתן (פסוקים 18-19): "<q class="psuq">יְהִי מְקוֹרְךָ בָרוּךְ, וּשְׂמַח מֵאֵשֶׁת נְעוּרֶךָ. &nbsp; אַיֶּלֶת אֲהָבִים, וְיַעֲלַת חֵן:
דַּדֶּיהָ יְרַוֻּךָ בְכָל-עֵת,&nbsp;&nbsp; בְּאַהֲבָתָהּ תִּשְׁגֶּה תָמִיד</q>". הנישואין כשלעצמם אינם מבטלים את היצרים, אולם, קל יותר להתמודד איתם ביחד, כאשר יש שמחה ואהבה בין בני הזוג (ראו גם 
<a href="/tnk1/ktuv/mjly/mj-05-19.html">שגיאות של אהבה</a>). רעיון
דומה נמצא ב
<a class="psuq" href="/tnk1/prqim/t2818.htm#22">משלי יח22</a>: "<q class="psuq">מָצָא אִשָּׁה - מָצָא טוֹב, וַיָּפֶק רָצוֹן מה'</q>": מי שמוצא אישה, קל לו יותר להיות רצוי לפני ה', כי הם עוזרים זה לזו להינצל מן החטא 
<small>(ע"פ מצודת דוד שם)</small>.
</li></ul>    
<h2>פסוקים 20-23: לזכור את ה'</h2>   והקטע הרביעי מכוון את נקודת המבט כלפי מעלה - אל ה':
<br />
<ul type="disc">         
<li>
עצה שישית - לזכור שה' רואה אותך תמיד, ולא תוכל/י להתחמק מלתת דין וחשבון על עוונותיך (פסוקים 20-23): "<q class="psuq">וְלָמָּה תִשְׁגֶּה בְנִי בְזָרָה, וּתְחַבֵּק חֵק נָכְרִיָּה?  &nbsp; כִּי נֹכַח עֵינֵי ה' דַּרְכֵי אִישׁ, וְכָל מַעְגְּלֹתָיו מְפַלֵּס.  &nbsp; עֲווֹנֹתָיו יִלְכְּדֻנוֹ אֶת הָרָשָׁע, וּבְחַבְלֵי חַטָּאתוֹ יִתָּמֵךְ.  &nbsp; הוּא יָמוּת בְּאֵין מוּסָר, וּבְרֹב אִוַּלְתּוֹ יִשְׁגֶּה</q>".</li></ul>       
    
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

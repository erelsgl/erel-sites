<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>מדוע קיבלו יהודה ויוסף את נחלתם לפני שאר השבטים?</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/nvir/yhojua/yhuda_wyosf.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/nvir/yhojua/yhuda_wyosf.html" />
<meta name='tvnit' content="" />
<link rel='canonical' href='http://tora.us.fm/tnk1/nvir/yhojua/yhuda_wyosf.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_nvir_yhojua_yhuda_wyosf' class='hjlmh2 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/ecm_mqom.html'>מצוות לפי מקום</a>&gt;<a href='../../../tryg/sug/rayon_arc_yjral.html'>ארץ ישראל</a>&gt;<a href='../../../tryg/sug/erua_knysh_larc.html'>כניסה לארץ</a>&gt;<a href='../../../tryg/sug/mlxmh_bknenym.html'>מלחמה בכנענים</a>&gt;<a href='../../../tryg/sug/erua_mlxmh.html'>מלחמה</a>&gt;<a href='../../../tnk1/msr/4jlom.html'>שלום ומלחמה</a>&gt;<a href='../../../tnk1/msr/4mlxma.html'>אסטרטגיה צבאית</a>&gt;<a href='../../../tnk1/tora/mrglim.html'>המרגלים</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/index.html'>הקשר לפרשה</a>&gt;<a href='../../../tnk1/sig/sim.html'>הקבלות</a>&gt;<a href='../../../tnk1/sig/hjlma2.html'>פרשות משלימות</a>&gt;</div>

</div>
<!--NiwutElyon1-->
<h1 id='h1'>מדוע קיבלו יהודה ויוסף את נחלתם לפני שאר השבטים?</h1>
<div id='idfields'>
<p>קוד: ביאור:יהושע יח5 בתנ"ך</p>
<p>סוג: השלמה2</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
<h2>
א. תהליך חלוקת הנחלות, ושני יוצאי-הדופן</h2> 
<p>
ביהושע יח2-6: "<q class="psuq"><span >וַיִּוָּתְרוּ בִּבְנֵי יִשְׂרָאֵל, אֲשֶׁר לֹא-חָלְקוּ אֶת-נַחֲלָתָם</span></q>    
    
<q class="psuq">
<span >--</span></q>    
    
<q class="psuq">
<span >שִׁבְעָה שְׁבָטִים. וַיֹּאמֶר יְהוֹשֻׁעַ אֶל-בְּנֵי יִשְׂרָאֵל: 'עַד-אָנָה אַתֶּם מִתְרַפִּים, לָבוֹא לָרֶשֶׁת אֶת-הָאָרֶץ, אֲשֶׁר נָתַן לָכֶם ה' אֱלֹהֵי אֲבוֹתֵיכֶם?! הָבוּ לָכֶם שְׁלֹשָׁה אֲנָשִׁים לַשָּׁבֶט, וְאֶשְׁלָחֵם, וְיָקֻמוּ וְיִתְהַלְּכוּ בָאָרֶץ וְיִכְתְּבוּ אוֹתָהּ לְפִי נַחֲלָתָם -- וְיָבֹאוּ אֵלָי. וְהִתְחַלְּקוּ אֹתָהּ לְשִׁבְעָה חֲלָקִים: יְהוּדָה יַעֲמֹד עַל-גְּבוּלוֹ מִנֶּגֶב, וּבֵית יוֹסֵף יַעַמְדוּ עַל-גְּבוּלָם מִצָּפוֹן. וְאַתֶּם תִּכְתְּבוּ אֶת-הָאָרֶץ שִׁבְעָה חֲלָקִים, וַהֲבֵאתֶם אֵלַי הֵנָּה; וְיָרִיתִי לָכֶם גּוֹרָל פֹּה לִפְנֵי ה' אֱלֹהֵינוּ'</span></q>".
</p> 
<p>
לפי דברי יהושע כאן, תהליך ירושת הארץ מורכב משני שלבים:
</p> 
<p>
</p> <ul>
<li>
שרטוט מפות, שבהן מחולקת הארץ לחלקים על-פי מספר השבטים.</li>  
<li>
הגרלה, שבה נקבע איזה שבט יקבל כל אחד מהחלקים.</li></ul>  
<p>
</p> 
<p>
אבל, אם כך, לא ברור מדוע שבטי יהודה ויוסף קיבלו את נחלתם עוד לפני שרטוט המפות, כמו שנאמר (יהושע טו1): "<q class="psuq">וַיְהִי הַגּוֹרָל לְמַטֵּה בְּנֵי יְהוּדָה לְמִשְׁפְּחֹתָם...</q>", (יהושע טז1) "<q class="psuq">וַיֵּצֵא הַגּוֹרָל לִבְנֵי יוֹסֵף...</q>"! על מה בדיוק הפילו גורל, אם המפות עדיין לא שורטטו?!
</p> 
<p>
</p> 
<h2>
ב. המרגלים שלא מעלו בתפקידם</h2>  
<p>
כדי לענות לשאלה, ניזכר בפרשת המרגלים:
<a href="/tnk1/tora/mrglim1_tvla.html">מהקבלה בין שני התיאורים של שליחת האנשים</a>, ניתן ללמוד מה הייתה המטרה שלשמה רצה ה' לשלוח אנשים:
</p> 
<p>
</p> <ul>
<li>
במדבר יג1-2: "<q class="psuq">וַיְדַבֵּר ה' אֶל-מֹשֶׁה לֵּאמֹר: שְׁלַח-לְךָ אֲנָשִׁים,
<b>וְיָתֻרוּ</b>  אֶת-אֶרֶץ כְּנַעַן
<b>אֲשֶׁר אֲנִי נֹתֵן לִבְנֵי יִשְׂרָאֵל</b>; אִישׁ אֶחָד אִישׁ אֶחָד לְמַטֵּה אֲבֹתָיו תִּשְׁלָחוּ - כֹּל נָשִׂיא בָהֶם</q>"</li>  
<li>
דברים א21: "<q class="psuq">רְאֵה
<b>נָתַן ה' אֱלֹהֶיךָ לְפָנֶיךָ</b>  אֶת-הָאָרֶץ;
<b>עֲלֵה רֵשׁ</b>, כַּאֲשֶׁר דִּבֶּר ה' אֱלֹהֵי אֲבֹתֶיךָ לָךְ--אַל-תִּירָא וְאַל-תֵּחָת</q>"</li></ul>  
<p>
מתוך
<a href="/tnk1/tora/mrglim1_tvla.html">ההקבלה</a> נראה, שמדובר כאן באותו מעשה: ה' אמר למשה שישלח אנשים לתור את הארץ, כהכנה לירושת הארץ וחלוקתה בין בני ישראל. לכן נשלחו נציג אחד מכל שבט (הארץ התחלקה לשבטים), ולכן נשלחו דווקא נשיאים ולא אנשי-מלחמה (הנשיאים אחראים על חלוקת הנחלות לשבטים - ראו במדבר לד16-29). האנשים היו אמורים, כנראה, לשרטט תרשימים של הנחלות, כדי לחלק אותן בין השבטים, כמו שעשו השליחים ששלח יהושע בפרקנו.
</p> 
<p>
</p> 
<p>
אולם, כידוע, רוב הנשיאים מעלו בתפקידם: במקום להתכונן לירושת הארץ, הם התכוננו להוצאת דיבת הארץ רעה, כדי להסית את בני-ישראל לחזור למצרים. שני הנשיאים היחידים שלא מעלו בתפקידם היו - כלב בן יפונה משבט
<q class="psuq">יהודה</q>, ויהושע בן-נון משבט
<q class="psuq">יוסף</q>!
</p> 
<p>
לכן, כאשר הגיע הזמן לחלק את הארץ, המפות היחידות שהיו כבר מוכנות היו המפות ששורטטו ע"י כלב ויהושע. שאר המפות עדיין לא היו מוכנות, אך זה לא היה מוצדק לעכב את ירושתם של יהודה ויוסף, רק בגלל שהנשיאים האחרים מעלו בתפקידם. לכן, יהודה ויוסף הפילו גורל ביניהם על שתי המפות שהיו מוכנות: שבט יהודה קיבל את המפה הדרומית ושבט יוסף קיבל את המפה הצפונית. לאחר מכן שלח יהושע נציגים מכל אחד משבעת השבטים האחרים, כדי שימפו את שאר הארץ ויחלקו אותה ביניהם.
</p> 
<p>
</p> 
<h2>
ג. הנחלה הכפולה, ונחלתו של שבט שמעון</h2>  
<p>
הנחלה של שבט יוסף, היא למעשה נחלתם של שני שבטים שונים - אפרים ומנשה.
</p> 
<p>
גם הנחלה של שבט יהודה היא נחלה של שני שבטים שונים - יהודה ושמעון, יהושע יט1: "<q class="psuq">ויצא הגורל השני לשמעון - למטה בני שמעון למשפחותם; 
<b>ויהי נחלתם בתוך נחלת בני יהודה</b></q>".
</p> 
<p>
אם נכון הפירוש שכתבנו בסעיף הקודם, נובע מכך ששני הנשיאים שלא מעלו בתפקידם - יהושע וכלב - שרטטו מפות בגודל כפול, שהספיקו לשני שבטים.
</p> 
<p>
כאמור בסעיף הקודם, שבט יוסף זכה במפה הצפונית, ומכיוון ששבט יוסף הוא ממילא שבט כפול (מנשה+אפרים) - לא היתה בעיה לתת לו נחלה בגודל כפול. אולם, שבט יהודה לא היה זכאי לקבל נחלה בגודל כפול, ולכן היה צריך להפיל גורל בין שבעת השבטים הנותרים, מי מהם יקבל נחלה יחד עם שבט יהודה. השבט שעלה בגורל היה שבט שמעון, "<q class="psuq"><b>ויצא הגורל השני לשמעון</b>  - למטה בני שמעון למשפחותם; ויהי נחלתם בתוך נחלת בני יהודה</q>".
</p> 
<p>
</p> 
<p>
מדוע שרטטו יהושע וכלב מפות בגודל כפול? אולי הסיבה לכך היא, שכאשר נשלחו המרגלים, הארץ שהיו בני-ישראל אמורים לקבל היתה גדולה יותר - פי שניים מהארץ שקיבלו בפועל. ראיה לכך ניתן למצוא בפרשת ערי המקלט, דברים יט7-9: "<q class="psuq">על כן אנכי מצווך לאמור: שלוש ערים תבדיל לך</q> 
<q class="psuq">.
ואם ירחיב ה' אלוהיך את גבולך, כאשר נשבע לאבותיך; ונתן לך את כל הארץ אשר דיבר לתת לאבותיך</q>  
<q class="psuq">.
כי תשמור את כל המצוה הזאת לעשותה, אשר אנוכי מצווך היום, לאהבה את ה' אלוהיך וללכת בדרכיו כל הימים - ויספת לך עוד שלוש ערים על השלוש האלה</q>". בני ישראל נצטוו להבדיל 3 ערים בעבר הירדן המערבי, ובעתיד - כאשר ה' ייתן להם את כל הארץ המובטחת - להבדיל עוד 3 ערים. אם נניח שערי המקלט מפוזרות באופן שווה בארץ, אפשר להסיק מכאן, שהארץ המובטחת גדולה פי 2 מהארץ שבני-ישראל קיבלו בימי יהושע.
</p> 
<p>
</p> 
<p>
התוכנית המקורית היתה, לתת לבני ישראל את כל הארץ המובטחת. לכן, 12 הנשיאים היו אמורים לחלק את כל הארץ המובטחת, ל12 חלקים. בסופו של דבר "גרם החטא", וה' החליט לתת לבני ישראל רק חצי מהארץ המובטחת, ואת החצי השני לשמור לעתיד. כך יצא, שהנחלות ששרטטו יהושע וכלב היו גדולות, והספיקו לשני שבטים.
</p> 
<p>
</p> 
<p>
</p> 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

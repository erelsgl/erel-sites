לפי מה שהבנתי מהפרק (שופטים כא), זה *לא* היה חג לחטיפת נשים, אלא חג תמים שבו בנות שילה נהגו לרקוד בכרמים. ייתכן שזה היה אחד מחגי התורה, או חג שהם המציאו כדי להודות לה' על מאורע כלשהו (כמו יום העצמאות ויום ירושלים שלנו); אי אפשר לדעת איזה חג בדיוק זה היה.

בני בנימין ניצלו את החג התמים הזה, באופן חד-פעמי, כדי להשיג לעצמם נשים.
אני לא יודע איך זה מסתדר עם ההלכה והמוסר, אבל נראה לי שלא היתה להם ברירה - בגלל השבועה לא היתה להם שום דרך אחרת להשיג אשה.
כל הסיפור הזה מאד מזכיר את הסיפור של סדום. גם שם נהרסו כמה ערים בגלל חטאיהן (סדום=גבעה, וגם סיפור המלאכים בסדום מאד דומה לסיפור האורחים בגבעה), וגם שם - אחרי ההרס היה צורך דחוף להתרבות כדי לשקם את ההרס, וגם שם - בנות לוט עשו מעשה שבמצב רגיל היה נחשב לפשע (גילוי עריות).

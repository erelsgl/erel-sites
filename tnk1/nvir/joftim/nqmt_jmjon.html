<link rel='stylesheet' href='../../../_script/klli.css' />
<link rel='stylesheet' href='../../_themes/klli.css' />
<html lang='he' dir='rtl'><head><meta http-equiv="Content-Type" content="text/html; charset=windows-1255" /><title>נקמתו של שמשון</title>
</head>
<body>
<h1> נקמתו של שמשון / ר' מדן (?)</h1>
<p>
<p>
שופטים טו: שמשון רצה לבוא אל אשתו הפלשתית, וגילה שאביה נתן אותה למישהו אחר. כנקמה, שמשון שרף את שדותיהם של הפלשתים. כשהפלשתים גילו את זה, הם שרפו את אשתו ואת אביה. כנקמה, שמשון אמר להם "
<q class='psuq'>אם תעשון כזאת כי אם נקמתי בכם ואחר אחדל</q>",
והכה אותם שוק על ירך, מכה גדולה. מה ההגיון בנקמה זו?
<p>
נחזור לאחור. לשמשון יצר גדול - וגם תבלין גדול - הנזירות. כיוסף "
<q class='psuq'>נזיר אחיו</q>" - גם לשמשון ניתן הכח של "הרואה סוטה בקלקולה יזיר עצמו מן היין" (זהו "כח דיוקנו של אביו". חז"ל אומרים שגדול ניסיונו של יוסף מניסיון העקידה). גם בסוף הסיפור - במעשה דלילה - הכל היה ברור - לא הייתה שם רמאות. שמשון בבחירה מודעת וויתר על העולם הזה ועל העולם הבא וידע שיגזרו את שערותיו וינקרו עיניו, ומתוך מודעות וויתר כי חמד בדלילה - הוא אהב אותה והיא לא היתה צריכה אותו.
<p>
התמונה המיתולוגית של שמשון הקורע כהרקולס את האריה אינה סבירה. לסתות של אריה אינן ניתנות לקריעה. אפילו לקיחת שערי עזה נראה יותר פשוט ממשימה זו... דווקא הפסוק אומר "
<q class='psuq'>כשסע הגדי</q>" - מאחור. אריה קטן מאוד מאחור - וברור שקרע אותו מאחור. לקרוע אריה כמו שקורעים גדי אינו כ"כ קשה אך הבעיה היא כיצד להגיע לאחריו. ויכול להיות ששמשון ב"
<q class='psuq'>ותצלח עליו רוח ה'</q>" אינו שרירים(!), אלא זריזות תושיה ואומץ, וגם לנו לעיתים יש רוח ה'.
<p>
החתונה בין שמשון לאישה התמנית נראית כחתונה כשרה לחלוטין. יש בה הרבה מאוד יסודות יהודיים: לשון לקיחה, הסכמת ההורים, (הגיור שהרמב"ם מוסיף כאן - ובטח לא על הזונה מעזה או דלילה), משתה שבעת ימים עם דברי-תורה וחידות באמצע.
<p>
במקרא החוכמה מתבטאת בחידות=משלים. גם מלכת שבא באה לדון בחידות=במשלים. "
<q class='psuq'>כל הנחלים הולכים אל הים והים איננו מלא</q>"-"
<q class='psuq'>כל עמל האדם לפיהו והנפש לא תמלא</q>". המקרא כולו מלא (גם בנביאים אחרונים) במראות סימליים המהווים חידות ומשל. צריך להבין שהמשל אמור לבטא רעיון רוחני. לכאורה החידה של שמשון לא פיירית - שכן אין להם כל אפשרות לגלות. אלא שנראה שכטוב ליבם ביין היה הדיון מה משמעותה של החתונה: האם חתונתו עמהם מבטאת כניעה והתבטלות כלפיהם "וילך מנוח=שמשון אחר אשתו" - הגררות אחרי הפלישתים. באותה הסעודה צחקו על ישראל, ועל כך שהם עובדים והפלשתים אוכלים את התבואה- וכד', ואז שמשון בעצם רצה לומר האוכל - הפלשתים יהיה למאכל - לישראל, ומעז - מהצרות שעשיתם לישראל, ייצא מתוק - טוב לישראל.
<p>
הפתרון הסופי היה ידוע - מה שהיה חסר הוא שלב ביניים - את ה"חפש את המטמון בשטח", שישה ימים הם מסתובבים בשטח ומחפשים את שלב הביניים.
<p>
מה היה הפתרון שלהם, מה החוכמה בגילוי החידה בדרך תרמית? הם בעצם רוצים להוכיח לשמשון שהוא הנאכל, ולא הוא מחזיקם בגרונו, אלא הם מחזיקים בגרונו ע"י האשה.
<p>
"
<q class='psuq'>ואל אישך תשוקתך והוא ימשול בך</q>" - הרבי מקוצק: אם אל אשך תשוקתך - הוא ימשול בך - כי מי שחושק הוא הנשלט (כמו בהסכם שלנו עם הפלשתינאים). אי היכולת של שמשון לכבוש את יצרו - מונע ממנו לנצח את פלשתים. איזהו גיבור? הכובש את יצרו. תנאי ראשון בכל התקשרות הוא היכולת לומר לא (כבאוכל, בסמים בשלום או במין). במשלי מתואר האדם ההולך אצל זונה כאדם שיגיע לפת לחם.
<p>
תגובת שמשון מוזרה. לכאורה לא ג'נטלמני - הם גילו את החידה. נוכל לענות חוסר הוגנות בחוסר הוגנות - אך לא לשיטתנו.
<p>
שמשון מביא גדי - הקבלה ליהודה (גם האריה ותמנה - מקבילים). מדוע שמשון מביא גדי? אתנן! שמשון גירש את האשה (לפחות מעשית), ועתה הוא מגיע אליה כי הוא צריך אותה מבחינה מינית והיא איננה אשתו!
<p>
מה שמשון רוצה מהפלשתים כולם? שמשון הרי באמת עזב אותה וטענת אביה נכונה!
<p>
תאוריה: יש כאן פרט חסר. מדוע האשה הגידה את החידה לבני עמה? העובדה היא, שהיא סיפרה משום שפחדה שישרפו אותה ואת בית אביה באש. אבל שמשון לא ידע את העובדה הזאת! הוא חשב שהיא זנתה איתם: "
<q class='psuq'>לולא חרשתם בעגלתי</q>" - לולא באתם עליה ותוך כדי זה הסתתם אותה נגדי - לא הייתם מגלים את סודה. 
{דלילה היא זונה שעושה הכל בשביל כסף - אין לה בית אב שאפשר לאיים עליה ולכן היא בוגדת. כסף מול נאמנות הוא בוגדנות. למכור את הבעל תמורת כסף זו זנות (כמו, מכירת שטחי ישראל כנדל"ן תמורת כסף).}
<ul>
<li>
<div>
התימנתית נחשדה - כמו אשה סוטה - בגילוי סודות במיטה. לכן שמשון הרג 30 איש מהם. שמשון לא לקח בחשבון שהיא אויימה. שמשון היה בטוח שהיא זנתה עליו - שהיא אשה סוטה. לכן זרק אותה - כי הוא הבין שהיא לא אישה אלא זונה. לכן, כשהוא רצה לשכב איתה, הוא הגיע עם אתנן.</div>
<li>
<div>
כשהאב לא נתן לו להכנס - הוא הבין שהיא אשה כשירה ואינה זונה. הוא שאל את חותנו: אם היא אישה כשירה - אז למה היא גילתה את חידתו? חותנו סיפר לו מה באמת קרה: איימו עליה שישרפו אותה ואת בית אביה באש! לאחר ששמשון הבין זאת, התגובה הטבעית שלו היתה - מידה כנגד מידה - לשרוף את בית הפלשתים (בלא לפגוע בחותנו התימני!).</div>
<li>
<div>
כנקמה(!) על שריפה זו החזירו לו הפלשתים בשריפת בית חותנו.</div>
<li>
<div>
שמשון, כמובן, לא היה מרוצה מכך - הוא ראה בזה פגיעה אישית בו. ולכן הוא נקם בפלשתים והכה אותם שוק על ירך, מכה גדולה.</div></li></ul>
<p> 
</html>
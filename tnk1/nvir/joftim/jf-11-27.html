<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../../_script/klli.css' />
 <link rel='stylesheet' href='../../_themes/klli.css' />
 <link rel='canonical' href='http://tora.us.fm/tnk1/nvir/joftim/jf-11-27.html' />
 <title>ה' ישפוט את העם הפותח במלחמה לא צודקת</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tnk1/nvir/joftim/jf-11-27.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../index.html'>ראשי</a>&gt;<a href='../../msr/cdqamim.html'>צדק עמים - איך ה שופט עמים</a>&gt;</div>
</div>
<!--NiwutElyon1-->
<h1 id='h1'>ה' ישפוט את העם הפותח במלחמה לא צודקת</h1>
<div id='idfields'>
<p>מאת: אראל</p>
</div>
<script type='text/javascript' src='../../../_script/vars.js'></script>
<script type='text/javascript'>kotrt()</script>
<div id='tokn'>
<p>
<a data-cke-saved-href="https://tora.us.fm/tnk1/prqim/t0711.htm#27" href="https://tora.us.fm/tnk1/prqim/t0711.htm#27" class="psuq">שופטים יא27</a>: "
<q class="psuq">וְאָנֹכִי לֹא חָטָאתִי לָךְ, וְאַתָּה עֹשֶׂה אִתִּי רָעָה לְהִלָּחֶם בִּי; יִשְׁפֹּט ה' הַשֹּׁפֵט הַיּוֹם בֵּין בְּנֵי יִשְׂרָאֵל וּבֵין בְּנֵי עַמּוֹן</q> "
<br /></p> 
<p>
<strong></strong></p>  
<p>נחש מלך בני-עמון העמיד צבא כבד על גבול ישראל, והיה ברור שהוא מתכוון לפתוח במלחמה. יפתח, שופט ישראל, ניסה לשכנע אותו שלא יילחם, ובסוף המשא-ומתן אמר לו את הפסוק שלנו: 
<strong>ואנוכי</strong>  (בני-ישראל) 
<strong>לא חטאתי לך</strong>  (לבני-עמון); ולכן אין כל הצדקה שתפתח במלחמה: 
<strong>ואתה עושה איתי רעה להילחם בי</strong>  - אם תילחם בי, זה יהיה מעשה של רוע. אבל מי יכול לשפוט בעבירות כאלו, שבין עם לעם? הרי אין אף בית-דין ששניהם כפופים לו! על כך אומר יפתח: 
<strong>ישפוט ה' השופט היום בין בני-ישראל ובין בני-עמון</strong>  - ה' ישפוט אותך על הרוע שאתה עושה לי בכך שאתה פותח במלחמה לא-צודקת.
<br /></p> 
<p>מכאן אנחנו למדים עקרון חשוב: לא כל מלחמה היא צודקת. יש אנשים החושבים, שהמילה "מלחמה" היא מעין מילת-קסם, המתירה את איסורי גזל ורצח; אולם למעשה, מלחמה שאינה מוצדקת היא רעה; אסור לעם אחד להילחם בעם אחר שלא חטא לו. וכל המעורבים במלחמה כזאת יישפטו בבית-המשפט הגבוה ביותר - בית-המשפט של ה'.
<br /></p> 
<h2>הקבלות
</h2> 
<p>1. ה' נקרא לראשונה "שופט כל הארץ" בדברי אברהם אבינו, בקשר למשפט סדום ועמורה, 
<a data-cke-saved-href="https://tora.us.fm/tnk1/prqim/t0118.htm#25" href="https://tora.us.fm/tnk1/prqim/t0118.htm#25" class="psuq">בראשית יח25</a>: "
<q class="psuq">הֲ&#64298;ֹפֵט &#64315;ָל הָ&#64303;רֶץ לֹא יַעֲ&#64299;ֶה מִ&#64298;ְ&#64324;ָט?!</q> " (
<a data-cke-saved-href="http://he.wikisource.org/wiki/ביאור:בראשית_יח_כה" href="http://he.wikisource.org/wiki/ביאור:בראשית_יח_כה">פירוט</a>). 
<br /></p> 
<p>2. הנביא ישעיהו מנבא, שבעתיד העמים יקבלו על עצמם מרצונם את משפט ה', ולכן לא יהיה בכלל צורך במלחמות, 
<a data-cke-saved-href="https://tora.us.fm/tnk1/prqim/t1002.htm#4" href="https://tora.us.fm/tnk1/prqim/t1002.htm#4" class="psuq">ישעיהו ב4</a>: "
<q class="psuq">וְ&#64298;ָפַט &#64305;ֵין הַ&#64306;&#64331;&#64285;ם, וְה&#64331;כִיחַ לְעַ&#64318;ִים רַ&#64305;ִים; וְכִ&#64330;ְת&#64309; חַרְב&#64331;תָם לְאִ&#64330;ִים, וַחֲנִית&#64331;תֵיהֶם לְמַזְמֵר&#64331;ת; לֹא &#64285;&#64301;ָא &#64306;&#64331;י אֶל ג&#64331;י חֶרֶב, וְלֹא &#64285;לְמְד&#64309; ע&#64331;ד מִלְחָמָה</q> " (
<a data-cke-saved-href="https://tora.us.fm/tnk1/nvia/yjayhu/yj-02-04.html" href="https://tora.us.fm/tnk1/nvia/yjayhu/yj-02-04.html">פירוט</a>); 
<a data-cke-saved-href="https://tora.us.fm/tnk1/prqim/t1804.htm#3" href="https://tora.us.fm/tnk1/prqim/t1804.htm#3" class="psuq">מיכה ד3</a>: "
<q class="psuq">וְ&#64298;ָפַט &#64305;ֵין עַ&#64318;ִים רַ&#64305;ִים, וְה&#64331;כִיחַ לְג&#64331;&#64285;ם עֲצֻמִים עַד רָח&#64331;ק; וְכִ&#64330;ְת&#64309; חַרְבֹתֵיהֶם לְאִ&#64330;ִים, וַחֲנִיתֹתֵיהֶם לְמַזְמֵר&#64331;ת; לֹא &#64285;&#64299;ְא&#64309; &#64306;&#64331;י אֶל &#64306;&#64331;י חֶרֶב, וְלֹא &#64285;לְמְד&#64309;ן ע&#64331;ד מִלְחָמָה</q> ".
<br /></p> 
<p>3. יפתח שוב התלונן על מלחמה לא-צודקת כאשר בני אפרים תקפו אותו, לאחר שובו מהמלחמה בבני-עמון, 
<a data-cke-saved-href="https://tora.us.fm/tnk1/prqim/t0712.htm#3" href="https://tora.us.fm/tnk1/prqim/t0712.htm#3" class="psuq">שופטים יב3</a>: "
<q class="psuq">וָאֶרְאֶה &#64315;ִי אֵינְךָ מ&#64331;&#64298;ִיעַ, וָ&#64303;&#64299;ִימָה נַפְ&#64298;ִי בְכַ&#64324;ִי, וָאֶעְ&#64305;ְרָה אֶל &#64305;ְנֵי עַ&#64318;&#64331;ן, וַ&#64313;ִ&#64330;ְנֵם ה' &#64305;ְיָדִי; וְלָמָה עֲלִיתֶם אֵלַי הַ&#64313;&#64331;ם הַ&#64310;ֶה 
<strong>לְהִ&#64316;ָחֶם &#64305;ִי?</strong></q>  ". "היום הזה" - בנגוד למלחמה עם בני עמון, שבני עמון באו להלחם עם ישראל עוד לפני שבכלל קראו ליפתח 
<small class="small">(
<a data-cke-saved-href="https://tora.us.fm/tnk1/kma/hvdlim1/lhlxm_bi.html" href="https://tora.us.fm/tnk1/kma/hvdlim1/lhlxm_bi.html">עמוס</a>)</small> .
<br /></p> 
<p>4. פסוקנו נזכר פעמים רבות בדברי המדינאי האנגלי ג'ון לוק, בספרו 
<a data-cke-saved-href="https://he.wikisource.org/wiki/%D7%91%D7%99%D7%90%D7%95%D7%A8:%D7%A9%D7%AA%D7%99_%D7%9E%D7%A1%D7%9B%D7%AA%D7%95%D7%AA_%D7%A2%D7%9C_%D7%9E%D7%9E%D7%A9%D7%9C_%D7%9E%D7%93%D7%99%D7%A0%D7%99" href="https://he.wikisource.org/wiki/%D7%91%D7%99%D7%90%D7%95%D7%A8:%D7%A9%D7%AA%D7%99_%D7%9E%D7%A1%D7%9B%D7%AA%D7%95%D7%AA_%D7%A2%D7%9C_%D7%9E%D7%9E%D7%A9%D7%9C_%D7%9E%D7%93%D7%99%D7%A0%D7%99">המסכת השניה על ממשל מדיני</a> :
<br /></p> <ul>
<li>אחת הסיבות העיקריות להקים ממשל מדיני היא, כדי למנוע מצב של מלחמה. מצב מלחמה נוצר כשאין שופט מוסכם, כשהברירה היחידה של הנפגע היא לצעוק אל ה'. כך אמר יפתח בפסוקנו: 
<strong>יִשְׁפֹּט ה' הַשֹּׁפֵט הַיּוֹם בֵּין בְּנֵי יִשְׂרָאֵל וּבֵין בְּנֵי עַמּוֹן</strong> , וזו היתה ההצדקה שלו לפתוח במלחמה. אילו היה שלטון מוסכם, המוסמך לשפוט בין יפתח ובין בני-עמון, לא היו מגיעים למלחמה
<small class="small"> (פרק ג, פיסקה 21)</small> . 
<br /></li> 
<li>התוקף, הפותח במלחמה לא צודקת, אינו קונה בכך כל זכות לשלטון על הזולת. בדיוק כמו שהשודד אינו קונה לו זכות לרכושו של הנשדד. אם המנוצחים בקרב אינם יכולים לפנות למשפט עלי אדמות, יש להם זכות לצעוק לא-ל בשמיים, כמו שעשה יפתח בשעתו, ויוכלו להמשיך ולצעוק עד שיקבלו בחזרה את זכותם הטבעית, להקים שלטון נבחר בהסכמה. ואם תאמר, שחוסר-הכניעה של המנוצח, הצועק לא-ל, יגרום לצרות ובלגן - הרי אלה בדיוק אותן "צרות" הנגרמות מכך שאדם פונה לבית-משפט לבקש צדק. אדם הפונה שלא כדין, נענש; אדם הצועק אל א-ל בשמיים, חייב להיות בטוח לגמרי שהצדק איתו, אחרת ייענש 
<small class="small">(פרק טז, פיסקה 176)</small> .
<br /></li> 
<li>כשהשלטון מועל באמון העם, מתנהג בעריצות, ומנסה לנצל את השלטון שלו לטובת עצמו, מותר לעם להתמרד. ומי ישפוט בשאלה אם השלטון אכן מעלו באמון העם? תשובתי: העם יהיה השופט. כי כשמתעוררת השאלה, האם השליח פועל כדין, השופט הראוי ביותר הוא השולח. וכששואלים: מי ישפוט? ודאי אין מתכוונים שאין שופט כלל, כי הא-ל בשמיים הוא השופט הנצחי, שופט-הצדק היחיד. אלא הכוונה, שאין שופט עלי אדמות. וכל אדם יכול לשפוט את עצמו ולהחליט, האם אדם אחר פתח במלחמה כלפיו, והאם יש לו זכות לצעוק אל השופט העליון בשמיים, כמו שעשה יפתח 
<small class="small">(פרק יט, פסקאות 240-241)</small> .
<br /></li></ul> 
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

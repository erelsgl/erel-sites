<html lang="he">
<head>
<link rel='stylesheet' href='../../../_script/klli.css' />
<link rel='stylesheet' href='../../_themes/klli.css' />
<title>מגדים ח</title>
<meta HTTP-EQUIV="Content-Type" content="text/html; charset=windows-1255" />
<style type="text/css">
<!--
.left { background-repeat: repeat-x}
li { vertical-align: middle; list-style-position: outside; list-style-image: url(../images/bullet.gif);}
-->
</style>
<script language="javascript">
<!--
var x=1; //x=1 - male, x=2 - women
function change_pic(pic_num,pic_url, number)
{
	if (x!=0)
	{
		MM_swapImage(pic_num,pic_url, number);
	}
}
function return_pic()
{
	if (x!=0)
		MM_swapImgRestore();
}
function return_pic1()
{
	
	if (x==2)
		document.Image53.src="../../hp_images/herzog_main_03.gif"
	if (x==1)
		document.Image52.src="../../hp_images/herzog_main_04.gif"
}
function change_sex(sex)
{
	if (sex=="male")
	{
		document.Image52.src="../../hp_images/herzog_main_04.gif"
		document.Image53.src="../../hp_images/herzog_main_on_03.gif"
		x=1;
	}
	else
	{
		document.Image53.src="../../hp_images/herzog_main_03.gif"
		document.Image52.src="../../hp_images/herzog_main_on_04.gif"
		x=2;
	}
}
function get_url(choice)
{
	if (choice==1)
	{
		if (x==1)
			location.href="../male/data.html"
		else if (x==2)
			location.href="../female/data.html"
	}
	else if (choice==2)
	{
		if (x==1)
			location.href="../male/path.html"
		else if (x==2)
			location.href="../female/path.html"
	}
	else if (choice==3)
	{
		if (x==1)
			location.href="../male/course.html"
		else if (x==2)
			location.href="../female/course.html"
	}
	else if (choice==4)
	{
		if (x==1)
			location.href="../male/trip.html"
		else if (x==2)
			location.href="../female/trip.html"
	}
	else if (choice==5)
	{
		if (x==1)
			location.href="../male/day.html"
		else if (x==2)
			location.href="../female/day.html"
	}
	else if (choice==6)
	{
		if (x==1)
			location.href="../male/elearn.html"
		else if (x==2)
			location.href="../female/elearn.html"
	}
	else if (choice==7)
	{
		if (x==1)
			location.href="../male/forum.html"
		else if (x==2)
			location.href="../female/forum.html"
	}
	else if (choice==8)
	{
		if (x==1)
			location.href="../male/links.html"
		else if (x==2)
			location.href="../female/links.html"
	}
}
function MM_swapImgRestore() { //v3.0
var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
var d=document; if(d.images){ if(!d.MM_p) d.MM_p=new Array();
var i,j=d.MM_p.length,a=MM_preloadImages.arguments; for(i=0; i<a.length; i++)
if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}
function MM_findObj(n, d) { //v4.0
var p,i,x; if(!d) d=document; if((p=n.indexOf("?"))>0&&parent.frames.length) {
d=parent.frames[n.substring(p+1)].document; n=n.substring(0,p);}
if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
for(i=0;!x&&d.layers&&i<d.layers.length;i++) x=MM_findObj(n,d.layers[i].document);
if(!x && document.getElementById) x=document.getElementById(n); return x;
}
function MM_swapImage() { //v3.0
var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
<script language="javascript">
<!--
function MM_swapImgRestore() { //v3.0
var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
var d=document; if(d.images){ if(!d.MM_p) d.MM_p=new Array();
var i,j=d.MM_p.length,a=MM_preloadImages.arguments; for(i=0; i<a.length; i++)
if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}
function MM_findObj(n, d) { //v4.0
var p,i,x; if(!d) d=document; if((p=n.indexOf("?"))>0&&parent.frames.length) {
d=parent.frames[n.substring(p+1)].document; n=n.substring(0,p);}
if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
for(i=0;!x&&d.layers&&i<d.layers.length;i++) x=MM_findObj(n,d.layers[i].document);
if(!x && document.getElementById) x=document.getElementById(n); return x;
}
function MM_swapImage() { //v3.0
var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>
<body bgcolor=#23364f leftmargin="0" topmargin="0" marginwidth="0" marginheight="0" onload="mm_preloadimages('../images/herzog_inpg_on_15.gif','../images/herzog_inpg_on_17.gif','../images/herzog_inpg_on_18.gif','../images/herzog_inpg_on_19.gif','../images/herzog_inpg_on_20.gif','../images/herzog_inpg_on_21.gif','../images/herzog_inpg_on_22.gif','../images/herzog_inpg_on_23.gif','../images/herzog_inpg_on_05.gif','../images/herzog_inpg_on_06.gif','../images/herzog_inpg_on_07.gif','../images/herzog_inpg_on_08.gif','../images/herzog_inpg_on_09.gif','../images/herzog_inpg_on_10.gif')" text="2c4364" link="6e1315" vlink="346d0a" alink="346d0a">
<!-- ImageReady Slices (herzog_inpg.psd) -->
<table width='774' border=0 cellpadding=0 cellspacing=0 align="center">
<tr>
<td rowspan="7" background="../images/herzog_pas.gif" bgcolor="#395681" class="left">&nbsp;</td>
<td><img src="../images/herzog_inpg_01.gif" width='141' height='43' alt="לימודים"></td>
<td colspan=6 rowspan=2> <a href="../../"><img src="../images/herzog_inpg_02.jpg" WIDth='633' HEIGHT='62' alt="מכללת יעקב הרצוג" border="0"></a></td>
<td> <img src="../images/spacer.gif" WIDth='1' HEIGHT='43' alt="design"></td>
</tr>
<tr>
<td rowspan=2> <a href="javascript:change_sex('male')"><img src="../images/herzog_inpg_on_03.gif" width='76' height='46' border="0" alt="גברים" name="Image53"></a><a href="javascript:change_sex('women')"><img src="../images/herzog_inpg_04.gif" WIDth='65' HEIGHT='46' border="0" alt="נשים" name="Image52"></a></td>
<td> <img src="../images/spacer.gif" WIDth='1' HEIGHT='19' alt="design"></td>
</tr>
<tr>
<td> <a href="../general/lib.html" onMouseOut="MM_swapImgRestore()" onMouseOver="MM_swapImage('Image43','','../images/herzog_inpg_on_05.gif',1)"><img name="Image43" border="0" src="../images/herzog_inpg_05.gif" width="59" height="27" alt="ספריות"></a></td>
<td> <a href="../general/center.html" onMouseOut="MM_swapImgRestore()" onMouseOver="MM_swapImage('Image44','','../images/herzog_inpg_on_06.gif',1)"><img name="Image44" border="0" src="../images/herzog_inpg_06.gif" width="138" height="27" alt="מרכז ההדרכה בתנ&quot;ך"></a></td>
<td> <a href="../general/press.html" onMouseOut="MM_swapImgRestore()" onMouseOver="MM_swapImage('Image45','','../images/herzog_inpg_on_07.gif',1)"><img name="Image45" border="0" src="../images/herzog_inpg_07.gif" width="97" height="27" alt="הוצאת תבונות"></a></td>
<td> <a href="../general/services.html" onMouseOut="MM_swapImgRestore()" onMouseOver="MM_swapImage('Image46','','../images/herzog_inpg_on_08.gif',1)"><img name="Image46" border="0" src="../images/herzog_inpg_08.gif" width="121" height="27" alt="שירותים לסטודנט"></a></td>
<td> <a href="../general/register.html" onMouseOut="MM_swapImgRestore()" onMouseOver="MM_swapImage('Image47','','../images/herzog_inpg_on_09.gif',1)"><img name="Image47" border="0" src="../images/herzog_inpg_09.gif" width="125" height="27" alt="הרשמה ושכר לימוד"></a></td>
<td> <a href="../general/about.html" onMouseOut="MM_swapImgRestore()" onMouseOver="MM_swapImage('Image48','','../images/herzog_inpg_on_10.gif',1)"><img name="Image48" border="0" src="../images/herzog_inpg_10.gif" width="93" height="27" alt="אודות המכללה"></a></td>
<td> <img src="../images/spacer.gif" WIDth='1' HEIGHT='27' alt="design"></td>
</tr>
<tr>
<td><img src="../images/herzog_inpg_11.gif" width='141' height='19' alt="design"></td>
<td bgcolor="ebebe1">&nbsp; </td>
<td> <img src="../images/herzog_inpg_13.gif" WIDth='138' HEIGHT='19' alt="design"></td>
<td colspan=4> <img src="../images/herzog_inpg_14.gif" WIDth='436' HEIGHT='19' alt="design"></td>
<td> <img src="../images/spacer.gif" WIDth='1' HEIGHT='19' alt="design"></td>
</tr>
<tr>
<td valign="top" bgcolor="#395681">
<table width="100%" border="0" cellspacing="0" cellpadding="0">
<tr>
<td><a href="javascript:get_url(1)" onMouseOut="return_pic()" onMouseOver="change_pic('Image35','','../images/herzog_inpg_on_15.gif',1)">
<img name="Image35" border="0" src="../images/herzog_inpg_15.gif" width="141" height="34" alt="מידע ונהלים"></a></td>
</tr>
<tr>
<td><a href="javascript:get_url(2)" onMouseOut="return_pic()" onMouseOver="change_pic('Image36','','../images/herzog_inpg_on_17.gif',1)"><img name="Image36" border="0" src="../images/herzog_inpg_17.gif" width="141" height="38" alt="נתיבי לימוד"></a></td>
</tr>
<tr>
<td><a href="javascript:get_url(3)" onMouseOut="return_pic()" onMouseOver="change_pic('Image37','','../images/herzog_inpg_on_18.gif',1)"><img name="Image37" border="0" src="../images/herzog_inpg_18.gif" width="141" height="39" alt="חוגי לימוד"></a></td>
</tr>
<tr>
<td><a href="javascript:get_url(4)" onMouseOut="return_pic()" onMouseOver="change_pic('Image38','','../images/herzog_inpg_on_19.gif',1)"><img name="Image38" border="0" src="../images/herzog_inpg_19.gif" width="141" height="36" alt="סיורים"></a></td>
</tr>
<tr>
<td><a href="javascript:get_url(5)" onMouseOut="return_pic()" onMouseOver="change_pic('Image39','','../images/herzog_inpg_on_20.gif',1)"><img name="Image39" border="0" src="../images/herzog_inpg_20.gif" width="141" height="38" alt="השתלמויות וימי עיון"></a></td>
</tr>
<tr>
<td><a href="javascript:get_url(6)" onMouseOut="return_pic()" onMouseOver="change_pic('Image40','','../images/herzog_inpg_on_21.gif',1)"><img name="Image40" border="0" src="../images/herzog_inpg_21.gif" width="141" height="38" alt=" e-learning מרכז למידה"></a></td>
</tr>
<tr>
<td><a href="javascript:get_url(7)" onMouseOut="return_pic()" onMouseOver="change_pic('Image41','','../images/herzog_inpg_on_22.gif',1)"><img name="Image41" border="0" src="../images/herzog_inpg_22.gif" width="141" height="39" alt="קבוצות דיון"></a></td>
</tr>
<tr>
<td><a href="javascript:get_url(8)" onMouseOut="return_pic()" onMouseOver="change_pic('Image42','','../images/herzog_inpg_on_23.gif',1)"><img name="Image42" border="0" src="../images/herzog_inpg_23.gif" width="141" height="50" alt="קישורים לאתרים חינוכיים"></a></td>
</tr>
</table>
</td>
<td colspan=6 rowspan=3 bgcolor="ebebe1" valign="top">
<table width="100%" border="0" cellspacing="0" cellpadding="0" height="100">
<tr>
<td width="91%" valign="top" align="right">
<!-- Start Text --><h2><center>מגדים ח</h2>
<table width="90%" dir='rtl'><tr><td dir='rtl'>
<!--direction--rtl--end_direction-->
<!--text-->
<font face=rod>
<p align=justify>רות פז
<p align=justify><font color=#006699>בחירתו והתאמתו של שאול למלכו</font>
<p align=justify>השאלות העולות מבחירת שאול למלכם הראשון של ישראל
<p align=justify>'וה' גלה את אזן שמואל יום אחד לפני בוא שאול לאמר: כעת מחר אשלח אליך איש מארץ בנימין ומשחתו לנגיד על עמי ישראל, והושיע את עמי מיד פלשתים, כי ראיתי את עמי כי באה צעקתו אלי. ושמואל ראה את שאול, וה' ענהו: הנה האיש אשר אמרתי אליך, זה יעצר בעמי' (שמו'א, ט', טז--יז).
<p align=justify>שמואל נתבקש בידי העם להמליך עליהם מלך, ושאול נבחר להיות מלכם הראשון. העובדה, שבסופו של דבר נמאס שאול בעיני ה' (שמו'א, ט'ו, כו; ט'ז, א), מעלה את השאלה האם בחירתו הייתה משגה מלכתחילה, אפשרות שקשה לקבלה, בהתחשב בכך שה' עצמו ייעד אותו למלוכה.
<p align=justify>אם כך, על מה ולמה זכה שאול להיות נבחר ה' למלכות ישראל? ומדוע, למרות זאת, בסופו של דבר נמאס בעיניו?
<p align=justify>כאשר בוחנים את דמותו של שאול על פי הכתובים, נמצא כי הצגתו הראשונה לעיני הקורא, מעלה את שבחו: 'בחור וטוב, ואין איש מבני ישראל טוב ממנו, משכמו ומעלה גבוה מכל העם'1 (ט', ב). אלא שבסיפור המסע אחר האתונות האובדות בפרק ט', ד--כ, מוצג שאול כדמות פסיבית והססנית מעט; שאול מונחה על ידי נערו, אשר יוזם את הפגישה עם הרואה ותורם לביצועה.
<p align=justify>הרצון לעמוד על טיבו של שאול ולהבין מדוע נבחר, מחייב עיון בשמו'א, ט', א--כ, שם מתוארת דמותו בשעה שנמצא ראוי למלוכה. עם זאת, בהיותו בחיר ה', עולה השאלה, האם הוא ממלא אחר התנאים הנדרשים בתורת ה' ממלך ישראל.
<p align=justify>השוואה בין תכונותיו של שאול לבין תכונות המלך בספר דברים
<p align=justify>את דרישות התורה מהמלך הישראלי המיועד (דברים, י'ז, יד--כ) ניתן להציג בדרך הבאה:
<p align=justify>1. שום תשים עליך מלך אשר יבחר ה' אלהיך בו
<p align=justify>2. מקרב אחיך תשים עליך מלך
<p align=justify>3. לא ירבה לו סוסים ולא ישיב את העם מצרימה
<p align=justify>4. לא ירבה לו נשים ולא יסור לבבו
<p align=justify>5. וכסף וזהב לא ירבה לו מאד
<p align=justify>6. וכתב לו את משנה התורה...
<p align=justify>א. לבלתי רום לבבו מאחיו
<p align=justify>ב. ולבלתי סור מן המצוה ימין ושמאול
<p align=justify>
<p align=justify>אם נבחן את נתוניו של שאול על פי שמו'א, ט', א--כ, נקל לראות כיצד מתמלאים שני התנאים הראשונים (שמו'א, ט', א, טז). עיון נוסף, מעלה נקודות מגע נוספות בינו לבין דמות המלך המתוארת בספר דברים.
<p align=justify>אחת מתכונותיו של שאול, אשר חז'ל כבר עמדו עליה מתוך הכתובים (ט', ה), היא ענוותנותו - 'שאול לא זכה למלכות אלא מפני הענווה, שנאמר: 'פן יחדל אבי מן האתונות ודאג לנו' - שקל עבדו בו' (תוספתא ברכות, ד', טז). כלומר, השוויון שנקט שאול כאשר השווה עצמו לעבדו בעיני האב הדואג, באמרו 'ודאג <q class='psuq'>לנו</q>', מורה על מידת הענווה שבו, העונה על דרישת התורה 'לבלתי רום לבבו מאחיו'.
<p align=justify>תכונה נוספת, התואמת את דרישות התורה ממלך ישראל, מתגלה אצל שאול בפרק ט', ז, כאשר הוא יוצא לדרך שאינה ידועה מראש ולמשך זמן לא ברור, ובכיסיו אין פרוטה לשעת הדחק. לעומת זאת, נערו, אשר מיטיב ממנו, כנראה, להעריך את ערכו של הממון, נושא בכיסו כסף (ט', ח). מעובדה זו ניתן להסיק, כי הכסף, המודעות לערכו וההישענות עליו, לא היו בדרגת חשיבות גדולה אצל שאול; ובכך הוא עונה על דרישת התורה לגבי מלך ישראל - 'וכסף וזהב לא ירבה לו מאד'.
<p align=justify>בדרכו אל הרואה, מתוארת פגישת שאול והנערות. חז'ל כבר עמדו על אריכות תשובתן של הנערות ואמרו כי הדבר נעשה 'כדי להסתכל ביופיו של שאול' (ברכות, מח, ע'ב). י' קיל מוסיף כי 'מלשון הרבים - 'ותענינה אותו ותאמרנה' - משמע שכולן דברו בערבוביה, והביאו המקראות את דברי כולן כשזו נכנסת לתוך דבריה של זו'2. התלהבותן של הנערות מעידה על התרגשותן למראה שאול (ט', ב; י', כג--כד). ושאול? אין בכתובים כל רמז לכך ששאול התרשם מהתרגשותן של הנערות או הגיב על התלהבותן, אלא מיד 'ויעלו העיר' (ט', יד). העדר תגובה מצדו של שאול מלמד, כי ההתלהבות שאחזה בבנות למראהו, לא עוררה בלבו רגשות דומים כלפיהן, הוא לא שעה לרצונן להתרועע עמו אפילו לשעה קצרה, אלא פנה והלך לדרכו. סביר להסיק מהתנהגותו של שאול ביחס לבנות, כי עמד במבחן של דרישת התורה ממלך ישראל - 'לא ירבה לו נשים'.
<p align=justify>אחת התופעות המאפיינות את קורותיו של שאול, היא העובדה כי מצא את המלוכה דווקא בשעה שחיפש אתונות. רישומה של תופעה זו הוא כה חזק, עד כי הוצאה מהקשרה התנכ'י והפכה למושג המתאר מי שהתהפך עליו הגלגל בדרך בלתי צפויה, ובעודו עוסק בזוטות - הגיע לפסגות. מהו המסר שעובדה זו תורמת להערכת שאול, כמי שעתיד למלוך על ישראל?
<p align=justify>אמת: לא נמצא בין התנאים לבחירת מלך ישראל בספר דברים, התייחסות כלשהי הקושרת את המלך עם אתונות, אבל באופן די מתמיה מבחינת הקרבה לנושא, נמצא שם תנאי המגביל את המלך ביחס לסוסים. קרבה זו מעוררת שאלה, אם ניתן לייחס שתי תופעות אלה זו לזו, ולהסיק מכך על משמעותה של העובדה ששאול עסק בדרכו אל המלוכה דווקא בחיפוש אתונות. בר-אפרת3, המנתח את שיטתו של הסופר המקראי, מסביר, כי על מנת לרדת לחקרם של הכתובים במקרא, אין להסתפק במשמעות ההוראה היסודית של המלים, כפי שעושה לשון המדע, אלא יש להתייחס גם למשמעות הנלווית להן בהקשרן המקראי, במטען האמוציונאלי שלהן ולכל מה שמרומז לגביהן ונלמד עליהן לאורך המקרא, על פי השימוש שנעשה בהן בהזדמנויות שונות - 'היחס בין ההוראה המלולית של המלה לבין ההוראה המושאלת שלה עשוי לנוע בין תחום המוחשי לתחום המופשט'4. בהתאם לשיטת הניתוח הספרותית-ערכית הזו, ניתן להיווכח כי הסוס והחמור במקרא מסמלים מושגים קוטביים, כאשר כלפי הראשון מתייחס המקרא בביקורתיות, וכלפי השני - באהדה. מסקנה זו מבוססת על התופעה כי מתוך 137 פעמים שבהן נזכר הסוס במקרא, כ100- פעמים הוא מופיע כגורם הקשור באויבי ישראל ומסכן את קיומו הפיזי של העם5, או כמי שמאיים על ייחודו הדתי-רוחני6. הסוס מוצג במקרא כסמל לעצמה פיזית התלושה מאמונה בה'7. הוא מייצג את תרבות העמים, את 'ילדי הנכרים', ומהווה סכנה מדינית ותרבותית לעם בארצו 8.
<p align=justify>הדוגמות הללו מאשרות כי בעיני המקרא, הסוס מסמל את הזהות הנכרית - 'מוצא הסוסים... ממצרים ומקוה' (מלכ'א, י', כח). בספר דברים מוזהר המלך ש'לא ירבה לו סוסים ולא ישיב את העם מצרימה', מאחר שהערכה חיובית של הסוס בתודעת העם, תיצור מגע קרוב עם עמי נכר ותביא לידי תלות בהם ולימוד מדרכיהם.
<p align=justify>לעומת הסוס המהווה סמל לכוח זר המסכן את עם ישראל ותרבותו, נזכר החמור במקרא כבר בסיפורי האבות, כשהוא מלווה את ההתרחשויות המשמעותיות ביותר בחיי האומה המתהווה. החמור מלווה את אברהם לעקדה (בראשית, כ'ב, ג), חמורים מורידים את בני יעקב מצרימה (שם, מ'ג, יח), חמורו של משה מוביל אותו בשליחות ה' מצרימה (שמות, ד', כ) ועוד. מאז ואילך, נזכר החמור כבהמה שיש לה חלק בחייו של הישראלי החי ומקיים עצמו במסגרת הכלכלית9, החברתית10, והדתית11, שנועדה לו בארצו.
<p align=justify>דמות החמור משמשת בשירה המקראית כסמל לתכונות חיוביות ולברכה (בראשית, מ'ט, יא, יד--טו; ישעיה, א', ג), וכשם שנקבע לו מקום בסיפורי ראשית האומה, כך שמור לו מקום גם לעתיד לבוא (ישעיה, ל', כד; ל'ב, כ), ואף בואו של המלך הצדיק בעתיד מובטח על ידי הנביא זכריה, כשהוא 'רכב על חמור ועל עיר בן אתונות' (ט', ט). החמור הנו הבהמה הלא-טהורה היחידה, שישראל נצטוו לקיים בה מצווה, ובזאת הוא תורם להתחזקותו הרוחנית של העם ולמיצוי קשריו עם אלוהיו. מצוות השבת (שמות, כ'ג, יב), השבת אבדה (שם, כ'ג, ד), ועזרה במשא (שם, שם, ה) מתייחסות במפורש לחמור. מצווה ראשונה הקשורה בחמור ניתנה לבני ישראל בעודם במצרים - 'כל פטר חמור תפדה בשה' (שם, י'ג, יג).
<p align=justify>ניתן לסכם, כי קיים ניגוד עקבי ועקרוני בין הערכים הקשורים בדמותו של החמור במקרא, לבין הערכים הקשורים בסוס. בעוד הראשון מסמל את השתרשותו של העם בארצו וצמיחתו בה תוך שמירה על מורשת אבות עד לגאולה האחרונה, מסמל השני ערך המסכן את קיומו הפיזי וייחודו הרוחני של העם. על כן נראה, כי בהתחשב במשמעות הערכית הנלווית לחמור ולסוס בתפיסת המקרא, ניתן לראות בפעולת חיפוש האתונות של שאול, פעילות הנוגדת את השאיפה לריבוי סוסים, שמלך ישראל הוזהר מפניה.
<p align=justify>הפגמים באישיותו של שאול
<p align=justify>עד כה נמצא, כי שאול עמד בהצלחה בששה תנאים מתוך השבעה שדרשה התורה ממלך ישראל. לעומת זאת, לגבי התנאי השביעי, שהוא נאמנות למצוות ה' - 'לבלתי סור מן המצוה ימין ושמאול' - שאול לא נתנסה בו, ואין ראיה אודות התאמתו בנושא זה. ואמנם כישלון שאול במבחן נאמנות לדבר ה', הוא אשר גרם לכך שסר חנו בעיני ה' (שמו'א, י'ג, יג--יד; ט'ו, י--יא). פגם זה, אשר עתיד להתגלות אצל שאול בתקופת מלכותו, מסביר את חוסר השלמות בהתאמתו של שאול לדמות המלך שבספר דברים, ואת ההערכה היחסית שבה הוצג לראשונה - 'אין איש מבני ישראל טוב ממנו'12.
<p align=justify>נוסף לספק אודות נאמנות לדבר ה', קיים בכתובים רמז המעיד כי לפני שיוכשר שאול למלוכה, יש צורך לערוך תיקון באישיותו. עובדה זו נרמזת בהבטחתו של שמואל 'ונהפכת לאיש אחר' (י', ו). סביר להניח, כי הצורך לשנות אישיותו של אדם קיים רק כאשר השינוי מביא לשיפור. מכאן ניתן להסיק, כי בשעה שנבחר, חסרו לשאול, לפחות בצורה חלקית, תכונות הנדרשות לביצוע ייעודו המלכותי.
<p align=justify>מהם החסרונות שאותם יש לתקן באישיותו של שאול? העובדה שמידת נאמנותו לדבר ה' עדיין לא הועמדה במבחן, אין בה להעיד בשלב זה על חסרונה אצל שאול. יתר על כן: טיבה של מידה זו, שהיא תלויה בבחירה עצמית של האדם, המתחדשת ונבחנת לגבי כל מקרה לגופו, ומתקיים בה 'הכול בידי שמיים חוץ מיראת שמיים'. על כן, אין זה סביר שהנביא מבקש להעניק לשאול מידה זו על מנת להבטיח את קיומה אצלו. אם כך, יש לבקש תופעות אחרות המחייבות שינוי באישיותו של שאול.
<p align=justify>חשיפת חסרונותיו של שאול, תיעשה בדרך דומה לזו שבה אותרו מעלותיו. כלומר, תוך קריאה צמודה של הטקסט והבחנה במשמעויות החבויות בו לגבי אישיותו, כאשר הגילויים החיצוניים של התנהגותו משמשים כאמצעים לעיצוב דמותו - 'שכן דבריו של האדם משקפים לא רק מה שקיים בתוך לבו, אלא לעתים קרובות הם מותאמים גם לאופי'13.
<p align=justify>עיון חוזר בטקסט מעורר שאלה בקשר למידת הענווה, אשר הוכיחה את התאמת שאול לדרישת ספר דברים - 'לבלתי רום לבבו מאחיו'. מידה זו, שעה שאינה מאוזנת באמצעות שיקולים מעשיים, עשויה להיות לרועץ למלך, אשר יראה עצמו שווה לזולתו וימעיט מסמכותו במקום ובזמן שהיא נדרשת. כדברי שמואל - 'הלוא אם קטן אתה בעיניך, ראש שבטי ישראל אתה, וימשחך ה' למלך על ישראל' (שמו'א, ט'ו, יז). השוויון המוחלט שבו נהג שאול כלפי נערו אינו מצב רצוי אצל מי שחייב להכיר בערך מעמדו כדי לשלוט בזולתו. יש, אם כך, לאזן את תכונת הענווה בנפשו של שאול, כדי שתכלול, מצד אחד, רגש אחווה לעמו - לקיים את 'לבלתי רום לבבו מאחיו', ומצד שני, לא תפגום בכושרו לממש את סמכותו הנובעת מהכרת מעמדו המיוחד ומאחריותו - 'ראש שבטי ישראל אתה!'
<p align=justify>תופעה נוספת אשר עלולה להכשיל את שאול בתפקידו כמלך, מתגלה בעובדה שהיסס מלבקש את עצת הרואה כשלא היה בידיו מתת מתאימה - 'והנה נלך, ומה נביא לאיש, כי הלחם אזל מכלינו, ותשורה אין להביא לאיש האלהים, מה אתנו?' (ט', ז). אילו ביסס שאול את דבריו על ידיעה מוקדמת כי הרואה דורש תשלום ממבקשי עצתו, ניתן היה לייחס את תגובתו לראייה מפוכחת של המציאות, בחינת 'איזהו חכם? הרואה את הנולד'. אבל מדברי שמואל (י'ב, ג) ומתשובת העם אליו 'לא לקחת מיד איש מאומה' (י'ב, ד) ניתן ללמוד כי אין להיסוסיו של שאול כל קשר למציאות. על כן, אין לייחס את היסוסיו של שאול לגישה מעשית הנובעת מהכרת הצרכים האמתיים, אלא למעצורים הקיימים באישיותו והמעכבים אותו מלספק את צרכיו באמצעות סיוע של זולתו ללא תמורה מתאימה. תכונה כזו עשויה להוות מכשול לכושר הפעולה של מלך, החייב לדאוג לסיפוק צרכיו ולביצוע החלטותיו בידי נתיניו.
<p align=justify>תופעה נוספת הדורשת תיקון באישיותו של שאול, מתגלה בפגישתו עם שמואל בשער העיר (ט', יח). תושבי העיר השתתפו בזבח (ט', יג), ויש להניח כי לפחות חלקם נכח בפגישה בשער העיר בדרכם אל הבמה. כמו כן, מסיפור בואו של שמואל לבית לחם (שמו'א, ט'ז, ד), הכולל תיאור פגישתו עם זקני העיר הנזעקים לקראתו, סביר להניח כי שמואל לא פסע הפעם לבדו אל עבר הבמה. אם נזכור כי שמואל בלט בצורתו החיצונית בשל שערו הארוך אשר לא עלה עליו מורה, ובשל מעילו האופייני (שמו'א, כ'ח, יד), יש לשער כי אדם בעל טביעת עין, היה מבחין במעמדו המיוחד של שמואל בקרב עדתו. למרות זאת, פנה שאול דווקא אליו בשאלה שאותה ניתן להפנות לכל ילד מילדי העיר: 'אי זה בית הרואה?'. עובדה זו מצביעה על ליקוי בכושר ההבחנה של שאול, שלא השכיל להתבונן, להתרשם ולהסיק מסקנות ממראה עיניו, ולא עמד על טיבן של הבריות אשר איתן בא במגע. תופעה כזו פוגמת בכושרו של מלך, שגורל מלכותו תלוי בהערכת מצבים ואנשים לצורך שליטה עליהם.
<p align=justify>עד כאן נמנו בשאול שלוש מגבלות העשויות להוות מכשול לכושר הביצוע של המלך בתפקידו. יש לשקול את האפשרות כי אלו הם הפגמים שאותם מבקש שמואל לתקן באישיותו של שאול לפני שיוכשר למלוכה (י', ו--ז).
<p align=justify>ניתן לאמת את המסקנה, אודות חסרונות באישיותו של שאול, באמצעות תגובתם של 'כל יודעו מאתמול שלשם' למראה התנבאותו (י', יא). תגובה זו, שיש בה נימה של זלזול, מובנת רק אם ידעו בו שאינו מן המצוינים לטובה שבעם. דוגמה נוספת לזלזול שנהגו בו יודעיו, קיימת בדברי 'בני הבליעל' ש'אמרו: מה ישענו זה, ויבזהו' (י', כז). התנערות כזו מן המלך הנבחר אינה מובנת אצל אנשים שהיו להוטים להמליך עליהם מלך. ברור, כי הסיבה לכך אינה קשורה במראהו החיצוני שהיה מרשים ביותר (ט', ב; י', כג--כד). תגובה כזו מובנת רק אם היא משקפת את דעתם של אנשים אשר הכירוהו מכבר, עד כי גם בחירתו למלך בידי שמואל על פי ה', לא היה בה לתקן את התרשמותם הקודמת. גם 'החיל' אשר נלוו לשאול ותמכו בו לאחר בחירתו, עשו זאת, על פי עדות הכתובים, לא מתוך התלהבות מאישיותו, אלא מתוך ש'נגע אלהים בלבם' (י', כו), כלומר, קיבלו עליהם את החלטת ה'.
<p align=justify>השלבים השונים בהפיכתו של שאול ל'איש אחר'
<p align=justify>עתה, משנתברר כי אישיותו של שאול דורשת תיקון, ושמואל מבטיחו כי השינוי שיחול בו יכשירו למלוכה (י', ו--ז), יש לעקוב אחר הדרך שבה מתבצע שינוי זה.
<p align=justify>פסוק ו בפרק י' תולה את המהפך באישיותו של שאול בחוויית ההתנבאות בגבעת האלוהים - 'וצלחה עליך רוח אלהים והתנבית עמם ונהפכת לאיש אחר'. אבל הפסוק הבא (י', ז), מציג את שלושת האותות כתנאי להתאמת שאול למלכות: 'והיה כי תבאינה (תבאנה קרי) האתות האלה לך, עשה לך אשר תמצא ידך, כי האלהים עמך'. אם כך, שני פסוקים אלה (י', ו--ז) מציגים, לכאורה, תנאים שונים למהפך שיחול באישיותו של שאול. ניתן לפתור סתירה זו, אם רואים את ההתנבאות בפסוק ו כנקודת סיום של תהליך המתרחש במהלך שלושת האותות, כאשר פסוק ז, מסכם את התהליך כולו. למעשה, כל אחד מן האותות ששאול עתיד להתנסות בהם, יתרום את חלקו לשינוי באישיותו, בעוד האות השלישי מסיים את התהליך, ורק אז יהפך שאול ל'איש אחר', ומובטח לו כי כל אשר יעשה יצליח בידו.
<p align=justify>כיצד עשויים האותות לשרת משימה זו? אחת האפשרויות היא, שאין לאותות חלק פעיל בשינוי שיחול בשאול, והם נועדו רק לציין שלבים שונים בתהליך הפיכתו ל'איש אחר'. השינוים עצמם נעשים בכוח עליון, ואין קשר בין התנסותו האישית של שאול באירועי האותות לבין השינוי שיחול בו. אפשרות אחרת היא, כי האותות והחוויות הקשורות בהם תורמים בצורה פעילה לשינויים באישיותו של שאול.
<p align=justify>ניתן לדייק כאן מן הכתוב '<q class='psuq'>ונסהשדפפכשדתק</q> לאיש אחר' (י', ו). הפועל 'נהפך' (שורש הפ'ך בבניין נפעל) מציין בדרך-כלל אקטיביות מצדו של נושא המשפט. כמו 'ואיך נהפכת לי סורי הגפן נכריה' (ירמיה, ב', כא), או 'והעם... נהפך אל הרודף' (יהושע, ח', כ) ועוד. אין במקרא דוגמה לשימוש בהטיית נפעל של השורש 'הפך' לתיאור מצב שבו ה'נהפך' הוא מושא פסיבי לפעולה שמקורה חיצוני לו, כמו שנעשה למשל, בהטיית השורש 'הפך' בבנין קל בשמו'א, י', ט - 'ויהפך לו אלהים לב אחר', שם ברור כי שאול שימש מושא פסיבי לפעולה נסית.
<p align=justify>מה בין 'הפיכת לבו' של שאול (י', ט) לבין 'הפיכת אישיותו' (י', ו)? ברור ששתי תמורות אלו אצל שאול, אינן חופפות זו לזו; בעוד שהראשונה התרחשה 'כהפנתו שכמו ללכת מעם שמואל', חלה השנייה רק עם סיום האותות. המשמעות השונה שיש לכל אחת מן התמורות הללו קשורה בהבדל המשתמע מהשימוש במלים 'לב' ו'איש', כשהן מתייחסות להגדרת מהותו של האדם במקרא.
<p align=justify>השם 'איש' הבא במקרא בצירופים לשוניים כמו 'איש זרוע' (איוב, כ'ב, ח), 'איש רעים' (משלי, י'ח, כד), 'איש שפתים' (איוב, י'א, ב), משמש לתיאור אופי קשריו החיצוניים של האדם עם סביבתו. בשפת ימינו, נגדיר זאת כ'אישיותו' של האדם, המבטאת את מהות הקשר שנוצר בינו לבין העולם החיצוני - 'אישיותו של אדם מתגלית בהופעתו, בשיחתו, בהתנהגותו בחברה וכד''14. החסרונות שנמנו בשאול - השוואת עצמו לנערו בעיני אביו, ההימנעות מקבלת עזרת שמואל ללא תמורה, וחוסר הערנות כלפי ייחודו של שמואל בקהל - הנם תגובות המעידות על חוסר הערכה נכונה של המציאות. תיקון פגמים אלה חייב לבוא באמצעות שינוי ביחסו של שאול למציאות הסובבת אותו, שינוי המעיד על שינוי באישיות, ובלשון התנ'ך: 'ונהפכת לאיש אחר'.
<p align=justify>לעומת זאת, לבו של אדם, על פי מושגי המקרא, הוא הגורם האחראי ליסודות הרוחניים הפנימים המדריכים את האדם. הלב מעריך את המציאות הנקלטת על-ידי חושי האדם ומעניק לה משמעות. הוא משמש למעשה כלי העיכול הרוחני של האדם. הצירוף 'לוח הלב' מיטיב לתאר בדרך ציורית את תפקידו של הלב כלוח שעליו נרשמים אותות המציאות. השימוש שעושה התנ'ך בצירופים השונים של המושג 'לב', בא לתאר את יחסם הפנימי של אנשים שונים כלפי העולם החיצוני. 'לב אבן' (יחזקאל, ה', כג), 'לב חכם' (מלכ'א, ג', יב), 'לב טהור' (תהלים, נ'א, יב), הם ביטויים המצביעים על הדרך שבה משתקפת המציאות בפנימיותו של האדם. לבו של האדם מהווה למעשה נקודת עימות ראשונה בינו לבין המציאות. הוא המקנה לה משמעות, והתרשמותו מפלסת דרך לתגובה ועשייה, המבטאים את אישיותו של האדם.
<p align=justify>לא פעם מובע במקרא הרעיון כי תכונת הלב, אשר על פיה האדם קולט את המציאות, כפויה על האדם בידי האל, בטובתו או שלא בטובתו: 'נתתי לך לב חכם ונבון' (מלכ'א, ג', יב), 'ואני אקשה את לב פרעה' (שמות, ז', ג), 'השמן לב העם הזה ' (ישעיה, ו', י). מכאן שיש להתייחס ללבו של האדם, על-פי השימוש שעושה בו המקרא, כאל גורם האחראי לקליטת המציאות אצל האדם, ואופיו של לב זה, נגזר לעתים על ידי התערבות חיצונית של האלוהים. מובן אם כך, כי השפעת הסביבה על האדם אינה תלויה באופן בלעדי במציאות עצמה, אלא בעיקר בדרך שבה האדם קולט אותה אל קרבו בעזרת לבו. עובדה זו נכונה גם לגבי שאול, אשר תגובותיו כלפי המציאות עד כה, לא נגזרו ישירות מטיבה של זו, כפי שניתן להיווכח משלוש המגבלות שנמנו בו.
<p align=justify>כדי שיוכל שאול להתגבר על מגבלותיו, ולקלוט נכון יותר את אופייה של המציאות הסובבת אותו, הוא חייב לעבור תיקון באותו איבר האחראי על קליטה נכונה של המציאות הזו, והוא 'לבו'. גם הפעם, כמו בפעמים רבות אחרות, נעשה שינוי זה שלא בשליטתו של מושא הפעולה, אלא על ידי האל, ועל כן 'והיה כהפנתו שכמו ללכת מעם שמואל ויהפך לו אלהים לב אחר' (י', ט). באמצעות לב בעל כושר קליטה רגיש, שאול מסוגל מכאן ואילך לשכלל את הכרתו, תגובותיו ופעולותיו, ולקיים 'ונהפכת לאיש אחר', שהיא פעולה הנעשית בכוחו העצמי ובהשתתפותו הפעילה.
<p align=justify>תרומתם של האותות לשינויים החלים באישיותו של שאול
<p align=justify>על פי פסוק ז בפרק י' תורמים שלושת האותות לשכלול כושרו של שאול. כדי לברר מה היה כוחם של האותות לפעול כפי שפעלו, יש לעמוד תחילה על משמעות המושג 'אותות'. פרשנים שונים15 מייחסים לאותות משמעות של מופתים, הבאים להדגים ולאשר לשאול, כי נבואת שמואל אודות המלוכה עתידה להתקיים במלואה. אלא שפירוש כזה מתעלם מדברי שמואל בדבר השפעתם על אישיותו של שאול (י', ו--ז).
<p align=justify>משמעות אחרת למושג 'אותות', מתקבלת אם נתייחס לקשר בינו ובין השורש את'י, שמשמעו 'בא' (כמו 'אתא' בארמית). ריבוי השם הנגזר משורש זה הוא 'אותיות' (=אותות16). ביטוי זה מופיע במקרא במקומות אחדים, בדרך-כלל בצורת 'אותיות' (ישעיה, מ'א, כג; מ'ד, כג; מ'ה, יא), וגם בצורת 'אותות' (תהלים, ע'ד, ט), ומשמעם הוא - הדברים הבאים, ההתרחשויות, האירועים. הענקת פירוש כזה ל'אותות' מתאימה לתפקידם בסיפורו של שאול: שמואל מציג לפני שאול שרשרת אירועים שהוא עתיד להתנסות בהם בדרכו לביתו, ואשר עתידים להשפיע על אישיותו מעתה ואילך. נותר, אם כך, רק לברר במה גדול כוחם של אותות-אירועים אלה, לתקן את הפגמים שנמנו בשאול.
<p align=justify>כיצד משפיעים האותות על אישיותו של שאול?
<p align=justify>שורשם של החסרונות שנמנו בשאול נעוץ בחוסר ערנות מספקת למציאות הסובבת אותו. האחריות לליקוי זה מוטלת על לבו, הממונה, בהתאם לתפיסת המקרא, על קליטת פרטי המציאות אצל האדם.
<p align=justify>תיקון באישיותו של שאול מחייב, אם כן, הענקת כושר קליטה עירני יותר, שיאפשר לו לקלוט את פרטי המציאות בצורה ברורה, על מנת להסיק מתוכה מסקנות ריאליסטיות. מבחן ההצלחה של תיקון כזה באישיותו של שאול יהיה בהתמודדות חוזרת עם ניסיונות שבעבר הוכיחו את מגבלותיו. בניגוד למצבו במסע לחיפוש האתונות, מצויד הפעם שאול ב'לב אחר', המיטיב לקלוט ולהעריך עובדות, בצורה המאפשרת לו להפיק לקחים על עצמו, זולתו וסביבתו, וליישב בהכרתו את המציאות על מכונה. תפקיד האותות הוא לספק לו הזדמנויות לבחון את השפעת ה'לב החדש' במצבים הדומים לאלו שהוכיחו את חסרונותיו בעבר.
<p align=justify>בפגישה הראשונה מיטיב שאול לשמוע בעזרת 'הלב החדש', את דברי האנשים - 'הנה נטש אביך... ודאג <q class='psuq'>לכם</q> לאמר: מה אעשה <q class='psuq'>לבני</q>?' (י', ב). אברבנאל מדגיש את ההבדל שבין דברי שאול לנערו בפרק ט', ה, לבין מה ששומעות אוזניו עתה מפי האנשים 'הנה דואג לכם, רוצה לאמר לשאול ולנערו, אבל <q class='psuq'>הכאב</q> עצמו, לא היה על הנער, כי אם על שאול, וזהו לאמר: מה אעשה <q class='psuq'>לבני</q>? כי עם היותו דואג על שניהם, היה צועק על בנו'. יש בהצגה כזו של דאגת האב, לספק איזון בין הדרישה להשוות בין הבריות במקום שצריך, במסגרת דאגה אנושית - 'ודאג לכם', לבין ההעדפה הקיימת לגבי מי שמעמדו יוצר יחס מיוחד כלפיו - 'שהיה צועק לבדו על בנו - מה אעשה לבני?'
<p align=justify>בפגישה השנייה מעניקים האנשים לשאול מלחמם, והוא <q class='psuq'>לוקח</q> מידם, מבלי להסס או לתת תמורה כלשהי. כך מתגבר שאול על המעצור השני אשר בעבר מנע ממנו לקבל טובת הנאה מזולתו. העובדה ששאול קיבל מידי האנשים לחם, ולא יין או גדיים שהיו ברשותם, עשויה להיות בעלת ערך סמלי. קודם אמר שאול: 'הלחם אזל מכלינו' (ט', ז), ולקיחת הלחם משקפת את העובדה שמעתה הוא מסוגל לספק את מחסורו באמצעות זולתו ללא היסוס.
<p align=justify>בפגישה השלישית שאול מתנבא. הנביא משול ל'צופה' (יחזקאל, ג', יז), ומכונה 'גלוי עינים' (במדבר, כ'ד, ד), ובענייננו הוא מכונה 'רואה' (ט', ט). זאת מחמת שהנביא ניחן בחוש התבוננות לעומקה של המציאות, ומסוגל להפיק ממנה מסקנות גם כאשר הן נסתרות מעיני זולתו. חוויית ההתנבאות מעמיקה את כושר התבוננותו של שאול, ומתקנת בכך את הליקוי אשר הכשילו בעבר, בפנייתו אל שמואל בשער העיר.
<p align=justify>בעקבות שלוש הפגישות הללו משתחרר שאול ממגבלותיו, ומכאן ואילך יכול הרואה להבטיחו - 'עשה לך אשר תמצא ידך, כי האלהים עמך' (י', ז). בסיפור המלכתו של שאול במצפה, מתואר כיצד באים לידי מימוש הכישורים שהוענקו לו באמצעות האותות. כאשר בני הבליעל נמנעו מלהביא לו מנחה, נאמר על שאול 'ויהי כמחריש' (י', כז). כלומר, שאול עושה שימוש בחוש ההתבוננות החדה שזכה בו, והוא ער להתנהגותם של הסובבים אותו. עם זאת, חוסר תגובתו לזלזול שנוהגים בו בני הבליעל, אינו תוצאה של אדישות, מאחר שנאמר עליו 'ויהי <q class='psuq'>כ</q>מחריש'; כ' הדימוי מסבירה כי לא היה אדיש לכך, אלא רק העמיד פנים כמי שאינו שם לב. עובדה זו משקפת את השינוי שנעשה בתודעת השוויון המוחלט שפעמה בו בעבר, ומעתה הוא מודע לערך מעמדו החדש, וסבור כי אמנם מגיעה לו מנחה, אשר אותה קיבל מידיהם של אלה שהגישוה לו. לקיחה זו מוכיחה את ביטול ההסתייגות שחש בעבר מלקבל טובת הנאה מזולתו.
<p align=justify>לסיכום נראה, כי ניתן להסביר את הסיבה לבחירתו של שאול ואת התאמתו למלוכה מתוך עיון בקורותיו מאז הוצג לראשונה כ'בחור וטוב' (ט', ב) ועד שהפך ל'איש אחר' (י', ו). על רקע זה ניתן גם להסביר את הגורם שהביא לבסוף למאיסתו בעיני ה', והוא אי עמידה בדרישה שהתורה מעמידה בפני המלך: 'לבלתי סור מן המצוה ימין ושמאול' (דברים, י'ז, כ). אין ללמוד מכשלונו של שאול על חוסר התאמה מלכתחילה, שהרי טיבה של דרישה זו, שהיא נבחנת מדי פעם מחדש.
<p align=justify>
<p align=justify>&nbsp;
<p align=justify>1. יש לשים לב כי למרות ההערכה החיובית הנשמעת מפסוק זה כלפי שאול, זוהי הערכה יחסית בלבד, מאחר ושאול נמדד על פי המצוי באותה עת בבני-ישראל. יחסיות זו בולטת כאשר משווים אותה לדרך שבה מוצג דויד בפי שמואל - 'בקש ה' לו איש <q class='psuq'>כלבבו</q>' (שמו'א, י'ג, יד), ובדברי ה' - 'כי ראיתי בבניו <q class='psuq'>לי</q> מלך' (שמו'א, ט'ז, א). דויד אינו נמדד בפסוקים אלה בצורה יחסית, כפי שנעשה לגבי שאול.
<p align=justify>2. י' קיל, ספר שמואל, הוצ' מוסד הרב קוק, ירושלים, תשמ'א.3. ש' בר-אפרת, העיצוב האמנותי של הסיפור במקרא, ספריית הפועלים, 1979, עמ' 113 ,13-11.4. בר-אפרת, שם, עמ' 20.
<p align=justify>5. למשל: שמות, ט'ו, א, כא; ירמיה, ו', כג; ח', טז.6. למשל: ישעיה, ב', ז.7. למשל: ישעיה, ל', טז; ל'א, א.8. למשל: בראשית, מ'ט, יז; דברים, כ', א; שופטים, ה', כב; מלכ'א, כ', כ; זכריה, י'ב, ד, תהלים, כ', ח.9. שופטים, ו', ד; י'ט, כ; שמו'א, ח', טז; כ'ה, כ; ישעיה, ל'ב, כ.10. שופטים, ה', י; י', ד; י'ב, יד.11. דברים, כ'ב, ד; שמות, י'ג, יג.12. ראה לעיל, הערה 1.13. בר-אפרת, שם, עמ' 89.
<p align=justify>14. הגדרת הערך 'אישיות' על פי: א' אבן שושן, המילון החדש, הוצ' קרית-ספר, ירושלים, תשל'ט.15. למשל, רש'י, אברבנאל, קיל ועוד.16. נ'ה טור-סיני, 'אותות במקרא ובמכתבי לכיש', תרביץ כ, תש'ט, עמ' 57-49.
<p align=justify>
<p align=justify>&nbsp;</font><!--end_text-->
</td></tr></table><br /><br /><h5>הועלה בתאריך - 28/5/2002 ע"י הרצוג מכללת </h5></center><br /><br />
<!-- End Text -->
	<center><font size="2"><a href="javascript:history.back();">חזרה</a><br /><br />
	<a href="../../">לדף הראשי</a> | <a href="../female/main.html">לימודי נשים</a> | <a href="../male/main.html">לימודי גברים</a><br />
	<a href="../general/about.html">אודות המכללה</a> | <a href="../general/register.html">הרשמה ושכר לימוד</a> | <a href="../general/services.html">שירותים לסטודנט</a> | <a href="../general/press.html">הוצאת תבונות</a> | <a href="../general/center.html">מרכז ההדרכה בתנ"ך</a> | <a href="../general/lib.html">ספריות</a><br /><br />
	כל הזכויות שמורות &copy; 2002, מכללת יעקב הרצוג
	</font></center>
</td>
<td width="9%">&nbsp;</td>
</tr>
</table>
</td>
<td>&nbsp;</td>
</tr>
</table>
</body>
</html>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta charset='windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>השירות הלאומי של חנה</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/nvir/jmuela/xna.html'/>
<meta name='author' content="ע&quot;פ איתן פינקלשטיין, ע&quot;פ הרב וינר" />
<meta name='receiver' content="שיעור" />
<meta name='jmQovc' content="tnk1/nvir/jmuela/xna.html" />
<meta name='tvnit' content="" />
<link rel='canonical' href='http://tora.us.fm/tnk1/nvir/jmuela/xna.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_nvir_jmuela_xna' class='mnyeym2 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/dmut/index.html'>׳“׳׳•׳™׳•׳× ׳×׳ ׳›׳™׳•׳×</a>&gt;<a href='../../../tnk1/dmut/dmut/628.html'>חנה אם שמואל</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/dmut/index.html'>אישים בתנ"ך</a>&gt;<a href='../../../tnk1/sig/mnieim2.html'>מניע של דמות</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tryg/index.html'>האתר למקוריות במצוות</a>&gt;<a href='../../../tryg/sug/ecm_mqom.html'>מצוות לפי מקום</a>&gt;<a href='../../../tryg/sug/rayon_arc_yjral.html'>ארץ ישראל</a>&gt;<a href='../../../tnk1/msr/4mdina.html'>ניהול המדינה</a>&gt;<a href='../../../tnk1/msr/3mflgot.html'>מפלגות</a>&gt;</div>

</div>
<!--NiwutElyon1-->
<h1 id='h1'>השירות הלאומי של חנה</h1>
<div id='idfields'>
<p>קוד: השירות הלאומי של חנה בתנ"ך</p>
<p>סוג: מניעים2</p>
<p>מאת: ע"פ איתן פינקלשטיין, ע"פ הרב וינר</p>
<p>אל: שיעור</p>
</div>
<script type='text/javascript'>kotrt()</script>
<div id='tokn'>
<p>
[זהו תקציר של תקציר של שיעור, שרשמתי מפי איתן פינקלשטיין מקרית מוצקין, &quot;בין יום ירושלים לחג מתן תורה&quot;, בשם הרב מנשה וינר. ייתכן שנפלו כמה טעויות ברישום כי שמעתי את זה בשעה מאוחרת מאד בלילה...]
<p>
<p>
בסיפור על חנה (שמ&quot;א א-ב) יש כמה פרטים שכדאי לשים לב אליהם:
<p>
<ul>
<li>
חנה אומרת בשירה שלה (מקור 1 -
שמ&quot;א ב 1) &quot;רחב פי על אויבי&quot; -
לאיזה אויבים היא מתכוונת?
<p>
<li>
גם בדבריה לעלי (מקור 2 -
שמ&quot;א א 16) &quot;אל תיתן את אמתך לפני בת בליעל&quot; -
למי היא מתכוונת? </ul>
<p>
[יש אומרים שבשני המקרים הכוונה לפנינה -
צרתה של חנה -
&quot;וכיעסתה צרתה גם כעס&quot;. אבל לפי זה נראה שחנה היתה נקמנית ונוטרת-טינה, וזה לא מתאים לדמותה של חנה... במיוחד לפי המדרשים המובאים במקור 1, שפנינה התכוונה לשם-שמיים, ושחנה התפללה בעד פנינה...]
<p>
עלי חשב שחנה שיכורה (מקור 2 -- שמ&quot;א א 13) -
למה? [אמנם, היא התפללה בלחש וזה לא היה מקובל, אבל בכ&quot;ז עלי היה צריך להבין שהיא מתפללת...]
<p>
<p>
בתחילת הסיפור (מקור 3 -
שמ&quot;א א 3) יש הערה שלכאורה לא קשורה לעניין -
&quot;ושם שני בני-עלי חפני ופנחס כהנים לה'&quot;. בהמשך (מקור 4 -
שמ&quot;א ב 12) מסופר על מעשיהם של בני-עלי: הם חשבו רק על אוכל -
ניצלו את תפקידם ככהנים כדי להשיג אוכל. בהמשך (מקור 5 -
שמ&quot;א ב 22) כתוב עליהם &quot;אשר ישכבון את הנשים הצובאות פתח אוהל מועד&quot;: חז&quot;ל פירשו שהכוונה היא, שהם עיכבו את הנשים שבאו להיטהר (להקריב קרבן-זבה או קרבן-יולדת -
ע' ויקרא יב 6, טו 29). כי הקרבן שלהן היה קטן יחסית -
רק שתי ציפורים (ע' שם). המצב של חנה היה יותר גרוע -
היא לא יכלה אפילו להביא קרבן יולדת כי היא היתה עקרה! לכן לחנה בוודאי לא נתנו להיכנס. אבל חנה בכל-זאת רצתה להיכנס כדי להתפלל -
והיא התפרצה פנימה (ע' מקור 8 -
ברכות לא: -- &quot;משל למה הדבר דומה... בא עני אחד... דחק ונכנס אצל המלך...&quot;). זו הסיבה שעלי חשב שהיא שיכורה!
<p>
<p>
כשבני-עלי ראו אותה נכנסת למקדש בלי קרבן -
הם בטח מאד כעסו ורצו להרוג אותה, ולכן חנה רצתה לבקש מעלי &quot;אל תתן את אמתך לפני בני-בליעל&quot; (כלומר -
לפני חפני ופנחס, שנאמר עליהם &quot;ובני-עלי בני-בליעל&quot; -
מקור 4), אבל היא לא יכלה להגיד דבר כזה לפני אבא שלהם, ולכן היא שינתה ואמרה &quot;בת-בליעל&quot;. גם כשהיא אמרה &quot;אויבי&quot; היא התכוונה לחפני ופנחס.
<p>
<p>
העוינות שבין חנה וביתה לבין בני-עלי היא בעניין עקרוני מאד -
עד כמה לאנשים פשוטים יכול להיות חלק במקדש? חנה חשבה שלכל אחד יש חלק, ובני-עלי חשבו שהכל שייך לכהנים. במקור 7 (ברכות לא:) מסופר, שכששמואל הגיע לשילה הוא חלק על עלי -
עלי חיפש כהן שישחט את הפר, ושמואל אמר &quot;שחיטה כשרה בזר&quot; -
לא צריך כהן! גם לזרים מותר לשחוט את הקרבנות! גם זרים יכולים להשתתף בעבודת המקדש! [דרך אגב -
בספר דה&quot;י מסופר ששמואל היה צאצא של קורח, שאמר דבר דומה למשה...]. עלי כעס על שמואל ורצה להוציאו להורג, אבל חנה אמרה &quot;אל הנער הזה התפללתי&quot; -
דווקא בן כזה רציתי!
<p>
<p>
לפי זה אפשר להסביר, שכשחנה נדרה את נדרה היא לא התכוונה רק לתועלת עצמה: היא התכוונה לעשות &quot;שירות לאומי&quot; לכל ישראל (ע' גם מקור 9 בתחתית הדף -
&quot;ונתתה לאמתך זרע אנשים&quot;). היא ראתה את השחיתות של בני-עלי במקדש; היא ראתה שהגישה שלהם מרחיקה את בני-ישראל מהמקדש ומעבודת ה' (מקור 3 -
&quot;ועלה האיש ההוא -
הוא עלה ולא עלו שאר בני דורו&quot;), ורצתה לתקן את העיוות. כדי לתקן את זה היא רצתה שיהיה לה בן, שייכנס פנימה -
לתוך המקדש -
ויתקן אותו מבפנים. ואכן, כך עשה שמואל. לאורך כל הסיפור רואים ששמואל עומד בניגוד לבני-עלי (שמ&quot;א ב 12-11, 18-17, 26-25). וגם לאחר חורבן שילה הוא שיקם את עבודת ה' (שמ&quot;א ז).
<p>
<p>
לזה התכוונה חנה בשירה שלה כשאמרה &quot;רחב פי על אויבי&quot;: 'עכשיו, כשהצלחתי להכניס את הבן שלי למקדש -
רחב פי על חפני ופנחס! עכשיו הגישה שלי תנצח!'. זהו &quot;השירות הלאומי&quot; של חנה.
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

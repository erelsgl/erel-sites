<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>

<head>
	<meta http-equiv='Content-Type' content='text/html; charset=windows-1255' />
	<meta http-equiv='Content-Script-Type' content='text/javascript' />
	<meta http-equiv='revisit-after' content='15 days' />
	<title>מדוע כעס אלישע על יואש</title>
<link rel='stylesheet' type='text/css' href='../../../_script/klli.css' />
<link rel='stylesheet' type='text/css' href='../../../tnk1/_themes/klli.css' />

<meta property='og:url' content='http://tora.us.fm/tnk1/nvir/mlkimb/mb-13-19.html'/>
<meta name='author' content="אראל" />
<meta name='receiver' content="" />
<meta name='jmQovc' content="tnk1/nvir/mlkimb/mb-13-19.html" />
<meta name='tvnit' content="" />
<link rel='canonical' href='http://tora.us.fm/tnk1/nvir/mlkimb/mb-13-19.html' />

</head>
<!--
	PHP Programming by Erel Segal - Rent a Brain http://tora.us.fm/rentabrain
-->
<body lang='he' dir='rtl' id = 'tnk1_nvir_mlkimb_mb_13_19' class='mnyeym1 '>

<div class='pnim'>
<script type='text/javascript' src='../../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/msr/0.html'>בין אדם לנפשו</a>&gt;<a href='../../../tnk1/msr/0kas.html'>מידת הכעס</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/why.html'>מניעים</a>&gt;<a href='../../../tnk1/sig/mnieim1.html'>מניע של פעולה</a>&gt;</div>
<div class='NiwutElyon'><a class='link_to_homepage' href='../../../tnk1/index.html'>ראשי</a>&gt;<a href='../../../tnk1/sig/sim.html'>הקבלות</a>&gt;<a href='../../../tnk1/sig/hjlma1.html'>פסוקים משלימים</a>&gt;</div>

</div>
<!--NiwutElyon1-->
<h1 id='h1'>מדוע כעס אלישע על יואש</h1>
<div id='idfields'>
<p>קוד: ביאור:מלכים ב יג19 בתנ"ך</p>
<p>סוג: מניעים1</p>
<p>מאת: אראל</p>
<p>אל: </p>
</div>
<script type='text/javascript'>kotrt()</script>
<div id='tokn'>
מלכים ב יג 14-19:
<p>
<q class="psuq">וֶאֱלִישָׁע חָלָה אֶת חָלְיוֹ אֲשֶׁר יָמוּת בּוֹ;
<br / />
&#160; וַיֵּרֶד אֵלָיו
יוֹאָשׁ מֶלֶךְ יִשְׂרָאֵל, וַיֵּבְךְּ עַל פָּנָיו, וַיֹּאמַר
<br / />
&#160;&#160;&#160;&#160; 'אָבִי! אָבִי!
רֶכֶב יִשְׂרָאֵל וּפָרָשָׁיו!'<br / />וַיֹּאמֶר לוֹ אֱלִישָׁע
<br / />
&#160; &#160;&#160; 'קַח קֶשֶׁת וְחִצִּים!'<br / />&#160; וַיִּקַּח אֵלָיו קֶשֶׁת וְחִצִּים.
<br / /> 
וַיֹּאמֶר לְמֶלֶךְ יִשְׂרָאֵל
<br / />
&#160;&#160;&#160;&#160; 'הַרְכֵּב יָדְךָ עַל הַקֶּשֶׁת!'&#160; וַיַּרְכֵּב יָדוֹ,
<br / /> וַיָּשֶׂם אֱלִישָׁע יָדָיו עַל יְדֵי הַמֶּלֶךְ. 
 
  
וַיֹּאמֶר:
<br / /> 
&#160;&#160; 'פְּתַח הַחַלּוֹן קֵדְמָה!'
&#160;וַיִּפְתָּח.
<br / />&#160;
וַיֹּאמֶר אֱלִישָׁע:
&#160;&#160;&#160; 'יְרֵה!'
&#160;וַיּוֹר.
<br / />&#160;
וַיֹּאמֶר:
&#160; &#160; 'חֵץ תְּשׁוּעָה לַה' וְחֵץ תְּשׁוּעָה בַאֲרָם,
וְהִכִּיתָ אֶת אֲרָם בַּאֲפֵק עַד כַּלֵּה'.
<br / />
 
וַיֹּאמֶר:
&#160;&#160;&#160; 'קַח הַחִצִּים!'
וַיִּקָּח.
<br / />
וַיֹּאמֶר לְמֶלֶךְ יִשְׂרָאֵל 
&#160;&#160; 'הַךְ אַרְצָה!'
וַיַּךְ שָׁלֹשׁ פְּעָמִים וַיַּעֲמֹד.
<br / />
 
  
וַיִּקְצֹף עָלָיו אִישׁ הָאֱלֹהִים, וַיֹּאמֶר
<br / /> 
&#160;&#160; 'לְהַכּוֹת חָמֵשׁ אוֹ שֵׁשׁ
פְּעָמִים, אָז הִכִּיתָ אֶת אֲרָם עַד כַּלֵּה!
<br / />
&#160;&#160; וְעַתָּה, שָׁלֹשׁ פְּעָמִים
תַּכֶּה אֶת אֲרָם'.
 
</q>  
</p> 
<p>
מדוע קצף אלישע על יואש? מה זה משנה אם הוא מכה 3 פעמים, או 5 או 6 פעמים?
</p>  
<p>התשובה לשאלה נמצאת בדבריו של נביא אחר, במקום אחר ובזמן אחר:&#160;</p> 
<p>
<a class="psuq" href="../../prqim/t1150.htm#14">ירמיהו נ14</a>: "<q class="psuq">עִרְכוּ עַל בָּבֶל סָבִיב כָּל 
<strong>דֹּרְכֵי קֶשֶׁת</strong>; יְדוּ אֵלֶיהָ, אַל תַּחְמְלוּ אֶל 
<strong>חֵץ</strong>! כִּי לה' חָטָאָה</q>".</p> 
<p>ירמיהו קורא לפרסים ולכל העמים שאיתם להתאסף למלחמה על בבל, ולירות עליה חיצים בלי חשבון - לא לחסוך בחיצים; והסיבה היא "<q class="psuq">כי לה' חטאה</q>" - המלחמה על בבל אינה מלחמה רגילה, שבה המטרה היא לנצח כמה שיותר מהר עם
כמה שפחות הוצאות; המלחמה על בבל היא מלחמת נקמה בממלכה החוטאת, שהרסה
והחריבה עמים שלמים. במלחמה כזאת אסור לעשות חשבונות - צריך לירות בזעם,
בלי חשבון.
</p>  
<p>גם המלחמה בארם היתה מלחמה מאותו סוג; אחאב מלך ישראל, אחד מקודמיו של יואש, היכה את ארם באפק:&#160;</p> 
<p>
<a class="psuq" href="../../prqim/t09a20.htm#26">מלכים א כ26-30</a>: "<q class="psuq">וַיְהִי לִתְשׁוּבַת הַשָּׁנָה, וַיִּפְקֹד בֶּן הֲדַד אֶת אֲרָם וַיַּעַל 
<strong>אֲפֵקָה</strong> לַמִּלְחָמָה עִם יִשְׂרָאֵל</q>... 
<q class="psuq">וַיָּנֻסוּ הַנּוֹתָרִים 
<strong>אֲפֵקָה</strong> אֶל הָעִיר, וַתִּפֹּל הַחוֹמָה עַל עֶשְׂרִים וְשִׁבְעָה אֶלֶף אִישׁ הַנּוֹתָרִים וּבֶן הֲדַד נָס וַיָּבֹא אֶל הָעִיר חֶדֶר בְּחָדֶר</q>..."
</p> 
<p>אולם, הוּא השאיר בחיים אֶת בֶּן הֲדַד מֶלֶךְ אֲרָם, ואֶחָד מִבְּנֵי הנביאים הוכיח אותו:</p> 
<p> 
<a class="psuq" href="/tnk1/prqim/t09a20.htm#42">מלכים א כ42</a>: "<q class="psuq">וַיֹּאמֶר
 אֵלָיו כֹּה אָמַר ה' יַעַן שִׁלַּחְתָּ אֶת אִישׁ חֶרְמִי מִיָּד 
וְהָיְתָה נַפְשְׁךָ תַּחַת נַפְשׁוֹ וְעַמְּךָ תַּחַת עַמּוֹ</q>".</p> 
<p>
ואכן, שלוש שנים לאחר מכן שוב היתה מלחמה בין ישראל לארם, ואותו בן הדד -
שניצל ממוות בזכות רחמיו של אחאב - ציווה על חייליו לירות דווקא באחאב;
אחאב ניסה להתחפש אבל זה לא עזר לו, הוא נפגע מחץ תועה ונהרג (מלכים א כב).
</p>  
<p>יואש מלך ישראל שייך לבית יהוא - בית המלוכה שעלה לשלטון כדי לתקן את חטאי בית אחאב, ובין השאר, את חטא הרחמים על הארמים, הרוצחים, 
<strong>אנשי חרמו של ה'</strong>.
<br / />
</p> 
<p>אלישע, הנביא שהעלה את בית יהוא לשלטון, מזכיר ליואש את תפקידו זה, ואומר לו:</p> 
<p>
<a class="psuq" href="../../prqim/t09b13.htm#17">מלכים ב יג17</a>: "<q class="psuq">חֵץ תְּשׁוּעָה לה', וְחֵץ תְּשׁוּעָה בַאֲרָם, וְהִכִּיתָ אֶת אֲרָם 
<strong>בַּאֲפֵק</strong> עַד כַּלֵּה</q>"</p> 
<p>כלומר 'אתה צריך להשלים את המשימה שבית אחאב התרשל בה - להכות את ארם 
<strong>באפק</strong>, באותו מקום שבו אחאב חמל על בן הדד, והפעם להכות אותם 
<strong>עד כלה</strong>, בלי רחמים'.
</p>  
<p>אלישע ציפה שיואש יירה בלי להפסיק ובלי לעשות חשבונות, מתוך זעם, כמו בנבואת ירמיהו "<q class="psuq">אל תחמלו על חץ, כי לה' חטאה</q>"; אבל יואש ירה רק 3 פעמים "<q class="psuq">ויעמוד</q>", כאדם החוסך בחיצים.&#160;</p> 
<p>אלישע ראה שיואש מתכוון לנהל מלחמה מוגבלת ומדודה, מלחמה שיש לה מטרות
חומריות מוגדרות ולא מטרה רוחנית של נקמה באויבי ה', ולכן קצף עליו; אולם
גם מלחמה מוגבלת היא טובה יותר מאפס, ולכן ניבא לו אלישע שיצליח בתוכניתו
זו - "<q class="psuq">שלוש פעמים תכה את ארם</q>".
</p>  
 
  
<div class="advanced">
<h2>פירושים נוספים</h2>   
2. על-פי שחר מיידנבאום (בשיעור 
<a href="xcim.html">חץ תשועה לה' וחץ תשועה בארם</a>), דברי הנביא "<q class="psuq">להכות חמש או שש פעמים</q>" נאמרו בציניות (ראו 
<a href="../../kma/qjrim1/cinyut.html">ציניות בתנ"ך</a>):
<br / />
<ul>
  
<li>
<span id="jxr">אלישע ציווה על יורם "<q class="psuq">והכית את ארם באפק עד כלה</q>", כלומר, צא לארם והכה אותם עכשיו;</span>   
 
<span id="jxr"> יואש היה אמור לצאת
מייד למלחמה, אבל הוא כנראה פחד או התעצל, ולא יצא.</span></li>      
  
<li>
<span id="jxr">לכן אלישע ניסה לזרז
אותו ואמר לו: "<q class="psuq">קח החיצים!</q>" (כלומר: קח את החיצים וצא למלחמה!), אבל יואש רק לקח את החיצים ולא זז... 
<br / />
</span></li>          
  
<li>
<span id="jxr">אלישע אמר לו: "<q class="psuq">הך ארצה!!</q>", כלומר: לך לארץ ארם ותכה אותם שם! למה
אתה עדיין עומד כאן?! אבל יואש לא הבין כלום והתחיל להכות עם החיצים על
הארץ...</span></li>      
  
<li>
<span id="jxr">אלישע היה מיואש ואמר לו "טיפש! מה אתה עושה!? נראה לך ש
<q class="psuq">להכות חמש או שש פעמים</q>     על הרצפה זה מה שיעזור!?
<q class="psuq">אז הכית את ארם עד כלה</q>!?"... "<q class="psuq">ועתה שלוש פעמים תכה את ארם!</q>" אתה מתעצל להילחם בהם פעם אחת – אז בתור עונש תצטרך להילחם נגדם שלוש פעמים!</span>    
<br / />
</li>     
</ul>
3. ע"פ עמליה שנוולד (שם), ההכאה בארץ לא היתה סתם פעולה סמלית אלא פעולה
מאגית 
<small>(כמו הטקס שנקרא בימינו "פולסא דנורא")</small>- היא עצמה גרמה להכאת
הארמים. מכיוון שיואש הכה בארץ
רק 3 פעמים – הוא הצליח להכות את ארם בשדה-הקרב רק 3 פעמים ולא כילה אותם; הנביא קצף עליו משום שהיה עליו להבין ש-3 מכות לא יספיקו.
<p>4. ע"פ יונה לסקר (שם, לשאלה: למה יש כפילות "<q class="psuq">חץ תשועה לה' וחץ תשועה בארם</q>"?): החץ הראשון שירה יואש היה "<q class="psuq">חץ תשועה לה'</q>", וכל שאר החצים שהוא ירה אחר-כך (בארץ) היו אמורים להיות "<q class="psuq">חץ תשועה בארם</q>". ההבטחה "<q class="psuq">והכית את ארם באפק עד כלה</q>" היתה מותנית – בכך שיואש יירה את כל שאר החיצים ("<q class="psuq">חץ תשועה בארם</q>"), והוא לא ירה אותם ולכך ההבטחה לא התקיימה. לפי זה אלישע היה אמור להגיד את המילים "<q class="psuq">הך ארצה</q>" לפני "<q class="psuq">חץ תשועה בארם</q>", אבל משום-מה הוא לא אמר אותן. בכל-אופן, יואש היה צריך להבין לבד שכשאלישע אומר לו "<q class="psuq">הך ארצה</q>" הוא מתכוון שיכה בכל הכוח, כמו חייל קרבי אמיתי, ולא רק 3 פעמים.
</p>  
<p>5. ע"פ אראל (שם), ייתכן שאלישע התכוון להגיד את המשפט הבא: "<q class="psuq"><strong>ירה</strong>     חץ תשועה לה' וחץ תשועה בארם, והכית את ארם באפק,
<strong>עד כלה</strong></q>", כלומר: ירה חצים עד כלה (עד שתכלה אותם), ואז תכה את ארם באפק. ליואש כנראה היו 6 חצים באשפה, והוא היה צריך לירות את כולם,
ולכן אלישע אומר לו "
<strong>להכות 5 או 6 פעמים</strong>" (5 = לא כולל החץ הראשון; 6 =
כולל החץ הראשון). לפי זה, המילים "עד כלה" נאמרו על
החצים ולא על ארם. אבל יואש לא הקשיב עד הסוף: כשהוא שמע את המילה הראשונה שאמר לו אלישע - "<q class="psuq">ירה</q>" - הוא כבר ירה; ולכן הוא לא הבין את הכוונה של המשך המשפט, ולא כילה את כל החיצים...&#160;</p> 
<p>6. ע"פ רמי ניר (27.7.2007): אלישע כעס על יואש, לא כי יואש ירה רק 3 חיצים, אלא כי יואש אחרי 3 חיצים עצר את הירי ונעמד כמו "טמבל", חסר אמונה וחסר תושיה... 16 שנה מלך יואש והרחיב את גבולות ישראל": "וְיֶתֶר דִּבְרֵי יוֹאָשׁ, וְכָל-אֲשֶׁר עָשָׂה, וּגְבוּרָתוֹ אֲשֶׁר נִלְחַם עִם אֲמַצְיָה מֶלֶךְ-יְהוּדָה, הֲלֹא-הֵם כְּתוּבִים עַל-סֵפֶר דִּבְרֵי הַיָּמִים--לְמַלְכֵי יִשְׂרָאֵל" (מלכים ב' יג' 12).</p></div>     
 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body>
</html>

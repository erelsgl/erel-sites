<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tryg/mamr/gz.html' />
 <title>רווחי הגז לאזרחים ולא לפקידים</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tryg/mamr/gz.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../sug/ecm_adm_gwpw_wxpcyw.html'>רכושו של אדם</a>&gt;</div>
</div>
<!--NiwutElyon1-->
<h1 id='h1'>רווחי הגז לאזרחים ולא לפקידים</h1>
<div id='idfields'>
<p>מאת: אראל</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
בשנים ה'תש"ע-ה'תשע"א התנהל בישראל ויכוח סוער על תמלוגי המדינה מרווחי הגז הטבעי. כתוצאה מכך קבעה הכנסת, בעקבות דו"ח ועדת ששינסקי, שיש להגדיל את חלקה של המדינה ברווחי הגז מ-20% ל-55%. אולם החוק כולל סעיף נוסף, שהוא בעייתי ומסוכן הרבה יותר: החוק קובע שרווחי הגז ינוהלו על-ידי קרן לאומית מיוחדת, שתפקידה יהיה להשקיע במטרות חברתיות.
<br />
<p>קרן לאומית? זה נשמע טוב, אבל זה רע מאד - המשמעות היא, שיהיה מספר קטן של פקידים ממונים, שיהיו אחראים על סכומים עצומים של כסף - מאות מיליארדי דולרים. שליטה על כמות כה גדולה של כסף היא מתכון בטוח לשחיתות. בעוד כמה שנים, נשמע על כך שחלק ניכר מכספי הקרן עברו לידי "עמותה לקידום 
החינוך" המנוהלת על-ידי אחיין של ראש הקרן, או לידי "בית הבראה לקשישים" 
שאינו קיים, ועוד סיפורים שאנחנו מכירים כבר יותר מדי טוב. בסופו של דבר, המרוויחים העיקריים יהיו הפקידים ומקורביהם, הפוליטיקאים שמינו אותם, ובעלי ההון המושכים בחוטים.</p>   
<p>על-פי התורה, יש דבר אחד צודק שצריך לעשות ברווחי הגז - 
<span style="font-weight: bold;">לחלק אותם שווה בשווה בין האזרחים</span>   .כמו ש
<a href="klklttora.html">הקרקעות של ארץ ישראל חולקו שווה בשווה בין כל בני ישראל שהשתתפו בכיבוש הארץ</a>, כך גם רווחי הגז שייכים באופן שווה לכל האזרחים, ויש לחלק אותם כקיצבה קבועה לכל אזרח שמילא את חובתו למדינה. בכל שנה, יתבצע חישוב כולל של רווחי הגז באותה שנה,
 יחולק במספר האזרחים, וכל אזרח יקבל לביתו המחאה מטעם המדינה עם הסכום 
המגיע לו. 
<br /></p>  
<p>כל אזרח יעשה בכסף מה שהוא רוצה - מי שרוצה חינוך, יוכל
 להשתמש בכסף כדי לשכור מורה פרטי לילדיו, או יתרום את הכסף למוסד חינוכי 
כלשהו הקרוב לליבו; מי שרוצה בריאות, יוכל להשתמש בכסף כדי לשלם על ביטוח 
בריאות משופר, או על טיפול שיניים יקר שנדחה כבר זמן רב; מי שרוצה תרבות, 
יקנה כרטיסים לתיאטרון, או ייסד שיעור "דף יומי" בבית הכנסת שליד ביתו; מי שרוצה להשקיע בתשתיות, יעזור לעצמו או לילדיו לקנות דירה חדשה.</p> 
<p>כמו דיבידנד המחולק באופן שווה לבעלי המניות, כך גם רווחי הגז שייכים באופן שווה לכל האזרחים שמילאו את חובתם למדינה. כל אזרח יש זכות מלאה להחליט 
מה הוא רוצה לעשות בכסף שלו. אין שום הצדקה לתת את הכסף למספר קטן של אנשים
 ב"קרן לאומית".
</p> 
<p>חלוקה שווה תחולל שינוי חברתי אמיתי. סוף סוף נצא לחופשי! לכל אחד מאיתנו 
תהיה הכנסה קבועה, שאינה תלויה לא במעסיקים ולא בבעלי ההון, לא בפקידים ולא
 בשלטון. הכוח יתחלק באופן שיוויוני יותר בין כולנו.
</p>  
  
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

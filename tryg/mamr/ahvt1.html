<html lang='he' dir='rtl'><head>
<meta http-equiv="Content-Type" content="text/html; charset=windows-1255" />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>
ואהבת את ה' אלהיך בכל לבבך
</title>
</head>
<body>
<div>
<h1>
<span> ואהבת את ה' אלהיך בכל לבבך </span> </h1>
<p>
<span> בשבת נח"ת, הפעילות העיקרית שלי היא – לעבור בין החברים ולשאול אותם שאלות בתנ"ך בנושאים שאני לא מבין. בשבת האחרונה שאלתי אותם כמה שאלות על ספר בראשית (הסיכום של אחת מהן מצ"ב). </span>
<p>
<span> אחר-כך שאלתי אותם על הפסוק " <b> ואהבת את ה' א-להיך ב <span style='text-decoration:underline'> כל </span> לבבך... </b> ": אם צריך לאהוב את ה' ב <span style='text-decoration:underline'> כל </span> הלב – האם זה אומר שאסור לאהוב שום דבר אחר? </span>
<p>
<span> יעל שאלה אותי את השאלה הזאת בתקופה הקודמת שהיינו בקשר. באותו זמן אהבתי אותה מאד, ולכן עניתי לה מייד "כמובן שמותר לאהוב גם בני-אדם..." אבל לא היה לי הסבר משכנע. עכשיו אני יותר אובייקטיבי: אני עדיין לא אוהב אותה לגמרי. אבל אני מתחיל להתאהב, ולכן חשוב לי לברר עכשיו האם זה מותר או שאני צריך לעצור את זה. גם ליעל חשוב לברר את זה מאותה סיבה. </span>
<p>
<span> הנה כמה תשובות שמצאתי: </span>
<ol start=1 type='1'>
<li>
<span> ודאי שמותר לאהוב בני-אדם, וזו אפילו מצוה, כמו שנאמר " <b> ואהבת לרעך כמוך </b> "! </span>
<span> </span> </ol>
<p>
<ul>
<li>
<i>
<span> לדעתי אין סתירה בין הפסוקים. לא כתוב "ואהבת <span style='text-decoration:underline'> את </span> רעך" אלא " <b> ואהבת <span style='text-decoration:underline'> ל </span> רעך </b> ", והפירוש המעשי הוא – "תאהב לרעך את אותם מעשים שאתה אוהב לעצמך", או במילים של הלל הזקן – "מה ששנוא עליך אל תעשה לחברך". אבל אין כאן ציווי על הרגש – אין מצוה לאהוב בני-אדם בלב. ולכן עדיין נשארת השאלה – האם </span> </i>
<span> מותר
<i> לאהוב בני-אדם בלב, או שצריך לאהוב אך ורק את ה'? </i> </span>
<span> </span> </ul>
<ol start=2 type='1'>
<li>
<span> יש אומרים שגם המצוה לאהוב את ה' היא לא מצוה רגשית אלא מצוה מעשית: כמו באהבה בין בני-זוג, אדם שאוהב את ה' צריך להשתדל לעשות את כל רצונו של ה', גם בלי שהוא מבקש – רק מתוך אהבה. </span>
<span> </span> </ol>
<p>
<ul>
<li>
<i>
<span> אבל זה לא נראה לי, כי מצוות מעשיות בנושא זה נאמרו כבר כמה וכמה פעמים, למשל "ועשית הישר והטוב בעיני ה' א-להיך" ועוד. המצוה "ואהבת את ה' " היא שונה, ונראה יותר שהיא מתייחסת לרגשות. </span> </i>
<span> </span> </ul>
<ol start=3 type='1'>
<li>
<span> אין סתירה בין אהבת אדם לאהבת ה': אהבה אמיתית בין בני-אדם (ובפרט בין איש לאישה) נותנת לשני הצדדים כוח לאהוב עוד ועוד, ובפרט – גם לאהוב את ה' יותר. </span>
<span> </span> </ol>
<p>
<ul>
<li>
<i>
<span> זה לא תמיד כך. דווקא אהבה בין איש לאישה עלולה לגרום לשני הצדדים לחשוב זה על זו כל הזמן, ולהפסיק לחשוב על ה'. וגם אם חושבים על ה' מדי פעם (כדי להשקיט את המצפון) עדיין אי-אפשר להגיד שאוהבים אותו "ב <span style='text-decoration:underline'> כל </span> הלב" אלא רק בחלק מהלב – חלק קטן. הטענה 'אין סתירה' נראית כהתחמקות מהבעיה. </span> </i>
<span> </span> </ul>
<ol start=4 type='1'>
<li>
<span> אהבה היא כמו שלהבת של נר: אפשר להדליק ממנה שלהבות נוספות בלי שהשלהבת הראשונה תכבה. </span>
<span> </span> </ol>
<p>
<ul>
<li>
<i>
<span> גם התשובה הזאת (כמו הקודמת) נראית לי כהתחמקות שנועדה להשקיט את המצפון. במציאות, הזמן שהאדם משקיע במחשבות הוא מוגבל; ואם הוא חושב על אשתו מחשבות-אהבה – זה בהכרח בא על חשבון מחשבות-האהבה שהוא חושב על ה'. כך שהוא לא אוהב את ה' ב <span style='text-decoration:underline'> כל </span> לבבו. </span> </i>
<span> </span> </ul>
<ol start=5 type='1'>
<li>
<span> רש"י פירש: " <b> בכל לבבך </b> – בשני יצריך: יצר טוב ויצר רע": כלומר – צריך לאהוב את ה' בכל כוחות הנפש – גם בכוחות שנחשבים ל'רעים'. מה המשמעות המעשית של זה? אולי הכוונה היא שגם כאשר פועלים מתוך יצר-הרע (בין אם זה באיסור ובין אם זה בהיתר) צריך לזכור את ה'. עבורי המשמעות היא, שגם כשאני מחבק את יעל אני צריך לחשוב רק על ה'. איך עושים את זה? אני לא יודע עדיין. ועוד פירש רש"י (בהמשך): " <b> בכל נפשך </b> – אפילו הוא נוטל את נפשך", כלומר צריך לעשות את רצון ה' גם כשזה דורש למסור את הנפש. </span>
<span> </span> </ol>
<p>
<ul>
<li>
<i>
<span> אבל הפירוש הזה לא נראה לי, כי לפי זה היה ראוי לכתוב "ואהבת את ה' א-להיך... יותר מנפשך". הביטוי "בכל נפשך" אומר יותר מזה – לא רק שאהבת ה' חשובה יותר מהנפש אלא היא צריכה גם למלא את <span style='text-decoration:underline'> כל </span> הנפש. </span> </i>
<span> </span>
<i>
<span> ברור שנובעת מזה גם החובה למסור את הנפש, אבל זה לא מספיק. </span> </i>
<span> </span> </ul>
<ol start=6 type='1'>
<li>
<span> המילה "כל" בתנ"ך משמעה לפעמים גם "רוב". למשל נאמר שכל הבהמות של המצרים מתו במכת הדבר, ואז נאמר שהבהמות נהרגו בברד. כך שלא ממש כל הבהמות מתו בדבר אלא רק רובן. גם בלשון ימינו אפשר (למשל) להגיד ש"כל הבית מכוסה בתקרה" למרות שיש בה ארובה </span>
<span> </span>
<span> (כך שלא ממש כל הבית מכוסה). מה המשמעות המעשית של זה? אולי זה אומר שאהבת ה' באמת צריכה למלא את כל הלב, פרט לכמה "חורים" (כמו הארובה). כלומר: לפעמים צריך להפסיק לחשוב על ה' (למשל כשחושבים על תרגיל במתימטיקה, או כשמשמחים את האישה) אבל צריך לזכור שאלו רק "חורים" באהבת ה' – רק הפסקות זמניות, שנועדו לאפשר לאדם להיות בקשר טוב יותר עם ה' אחרי שיחזור. </span>
<span> </span>
<li>
<span> אצל הגויים, כשיש אהבה בין איש לאישה – הם לא נמצאים כל-הזמן ביחד: הם נפרדים לפעמים, כי אין ברירה. אבל גם כשהם נפרדים הם מתגעגעים – הם מחכים לרגע שבו ייפגשו שוב. אולי אפשר ליישם את זה גם לעניין אהבת ה': לפעמים אין ברירה וחייבים לעשות דברים אחרים </span>
<span> </span>
<span> (כנ"ל), אבל מי שאוהב את ה' באמת – יתגעגע אליו וירצה לחזור אליו כמה שיותר מהר. אחרי שחשבתי על הרעיון הזה התחלתי להרגיש איך אני מתגעגע אל ה', ורק מחכה למוצ"ש כדי שאפרד מיעל (לכמה ימים) ואוכל לחזור לקשר מלא עם ה'. </span>
<span> </span>
<li>
<span> אצל הגויים, כשיש אהבה בין איש לאישה – הם נוהגים לטייל בטבע וליהנות מיופיו. האהבה הזאת לטבע לא מרחיקה ביניהם אלא להיפך – מחזקת את הקשר ביניהם. אולי אפשר להתייחס לכל הנאות החיים באותו אופן – כאל "טיולים" שמטיילים בהם יחד עם ה'. למשל כשאני אוכל אוכל טעים – אני ממשיך להיות בקשר עם ה', וכביכול נהנה מהאוכל יחד איתו (כמובן, בהשאלה; הכוונה היא שאני משתף את ה' בהנאה – מספר לו כמה שאני נהנה ומודה לו על כך גם תוך כדי הארוחה). באותו אופן, כשאני מסתכל על יעל ונהנה מיופיה – אני צריך להמשיך להיות בקשר עם ה'; יותר מזה – הקשר עם ה' צריך להיות העיקר באותו זמן – כאילו שאני "מטייל" עם ה' בגוף היפה שלה. אחרי שחשבתי על הרעיון הזה הרגשתי עוד יותר טוב – הרגשתי שאהבת ה' ממלאת כמעט את כל לבבי (עדיין לא הכל אבל כמעט הכל), ולא משנה מה אעשה – הקשר עם ה' יהיה העיקר אצלי. </span>
<span> </span> </ol>
<p>
<span>
</span> </div> </body> </html>

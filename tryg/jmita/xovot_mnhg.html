<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
<meta http-equiv='Content-Type' content='text/html; charset=windows-1255' />
<meta http-equiv='Content-Script-Type' content='text/javascript' />
<meta http-equiv='revisit-after' content='15 days' />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>ביעור חובות - מנהג חדש לסוף השנה השביעית</title>
<meta name='author' content="אראל" />
<meta name='receiver' content="" />
<meta name='jmQovc' content="tryg/jmita/xovot_mnhg" />
<meta name='tvnit' content="" />
<meta name='description' lang='he' content="ביעור חובות - מנהג חדש לסוף השנה השביעית" />
<meta name='description' lang='en' content="this page is in Hebrew" />
<meta name='keywords' lang='he' content="שמיטת חובות - מנהג,ביעור חובות - מנהג חדש לסוף השנה השביעית" />
</head><body class='drk'><div class='pnim'>
<script type='text/javascript' src='../../_script/vars.js'></script>
<!--NiwutElyon0-->
<div class='NiwutElyon'>
<div class='NiwutElyon'><a href='../index.html'>ראשי</a>&gt;<a href='../sug/rcon.html'>מצוות לפי רצון</a>&gt;<a href='../sug/rcon_esqym.html'>עסקים כשרים</a>&gt;<a href='../sug/rcon_hlwah.html'>הלוואות</a>&gt;<a href='../sug/jmyft_xwbwt_bjbyeyt.html'>שמיטת חובות בשביעית</a>&gt;</div>
</div>
<!--NiwutElyon1-->
<h1 id='h1'>ביעור חובות - מנהג חדש לסוף השנה השביעית</h1>
<div style='display:none'>
<p>מאת: אראל</p>
<p>קוד: שמיטת חובות - מנהג</p>
</div>
<script type='text/javascript'>kotrt()</script>
<div id='tokn'>
<h3>
הקדמה</h3>    
<p>
ע"פ התורה (דברים טו) צריך לשמוט את כל החובות בסוף השנה השביעית. בנוסף לכך, ע"פ התורה (שם), חייבים להלוות לעניים  -
גם אם הם מבקשים הלוואה בדיוק לפני סוף השנה השביעית (כך שההלוואה בוודאי תישמט).  
</p> 
<p>
אבל בימי הלל הזקן, העשירים לא קיימו את המצווה השניה  -
הם לא הלוו לעניים לפני שנת השמיטה, והעניים כמעט גוועו ברעב. בעקבות כך תיקן הלל את תקנת הפרוזבול, שמאפשרת לכל אדם שכותב "פרוזבול" בזמן - לגבות את חובו גם אחרי שנת השמיטה.  
</p> 
<p>
בעקבות ההיתר נוצר מצב חדש, שונה לחלוטין מהמצב שהתורה התכוונה אליו; מצוות שמיטת-חובות בטלה כמעט לחלוטין, והיום אין לה שום משמעות מעשית.  
</p> 
<p>
ההבדל הזה לא נבע משינוי חיצוני במצב של עם ישראל (כגון רעב, גלות וכד'), שחייב את שינוי ההלכה. הוא נבע משינוי פנימי ברצונם של בני-ישראל (העשירים) להקריב מעצמם למען התורה. למעשה, השינוי הזה מהווה כניעה ליצר הרע של העשירים, כדי להציל את העניים. לכן יש להצטער מאד על ההבדל הזה, ולחשוב איך למזער את הנזק  -
איך להתקרב במידת האפשר למצב שאותו התכוונה התורה ליצור.  
</p> 
<h3>
הצעה</h3>    
<p>
אני מציע, בתור התחלה, להנהיג מנהג חדש שיהיה לפחות זכר חיצוני ומוחשי למצווה זו. התקוה שלי היא, שכאשר אנשים יראו את המצוה מתקיימת באופן חיצוני  -
יתעורר בהם הרצון לקיים אותה גם בחייהם הפרטיים.  
</p> 
<p>
לשם כך צריך להלוות למישהו (רצוי לעני) סכום כסף כלשהו תמורת שטר-חוב.  
</p> 
<p>
אחר-כך, ביום האחרון של שנת השמיטה (ערב ראש השנה) אפשר לעשות מדורה, להחזיק מעליה את שטר-החוב ולשמוט אותו פנימה (כמו שמבערים חמץ).  
</p> 
<p>
אחר-כך אפשר להגיד את התפילה הבאה: "יהי רצון מלפניך שתעזור לנו לחזור בתשובה שלמה, ושנזכה לקיים את המצוה הכתובה בתורה 'וזה דבר השמיטה שמוט כל בעל משה ידו אשר ישה ברעהו', ולא לעבור על המצוה 'כי פתוח תפתח את ידך לו והעבט תעביטנו די מחסורו אשר יחסר לו', ויהי רצון מלפניך שתשמוט את כל שטרי חובותינו ותקרע רוע גזר דיננו".  
</p> 
<p>
מי שלא כתב פרוזבול באותה שנה יכול גם להגיד את הנוסח הבא: "כל חוב שחייבים לי, שלא זכרתיו ושלא ביערתיו - יהיה שמוט ומחול בדעה גמורה ובלב שלם".  
</p> 
<h3>
הערות</h3>    
<ul type="disc">
<li >
ע"פ ההלכה (ע"פ מה שאמרו לי חיים לביא ומידד שלם), כל החובות שלא כתבו עליהם "פרוזבול" נשמטים ממילא בסוף השנה השביעית &ndash; לא צריך לשמט אותם באופן פעיל. ובוודאי שאין צורך לשמוט את שטר החוב מהיד (הביטוי "שמוט כל בעל משה ידו" הוא רק מטבע-לשון ולא חייבים לקיים אותו באופן מילולי). אבל כל זה נכון רק בתיאוריה. ע"פ החוק הישראלי והמנהג המקובל בישראל אין שום משמעות לשמיטת חובות, ומי שירצה לגבות את חובו לאחר שנת השמיטה &ndash; יוכל לעשות זאת בקלות. ולכן לדעתי יש משמעות לכך שאדם אומר מילים וגם עושה מעשים שמראים שהוא מקיים את המצווה &ndash; שומט את החוב ממש, פשוטו כמשמעו.  
</li> 
<li >
ע"פ ההלכה, לא חייבים להלוות תמורת שטר-חוב &ndash; אפשר גם להלוות בעל-פה (וכמובן שגם חובות בעל-פה נשמטים). אבל ע"פ רמב"ם (הלכות מלווה ולווה, פרק ב, הלכה ז) "המלוה בשטר-חוב &ndash; משובח יותר", ולכן אם כבר רוצים לקיים את המצווה &ndash; עדיף לקיים אותה בעזרת שטר-חוב.  
</li> 
<li >
ע"פ ההלכה, מצות שמיטה חלה רק על שטר-חוב שתאריך פרעונו חל לפני ראש השנה של מוצאי השמיטה. וכל שטר-חוב שאין בו תאריך פירעון - זמן פירעונו חל 30 יום לאחר כתיבתו. ולכן, אם מלוים פחות מ30 יום לפני ראש השנה - אפשר לכתוב שתאריך הפירעון חל (למשל) באותו יום (ע' רמב"ם, הלכות מלוה ולווה פי"ג ה"ה&nbsp;בסוף). במקרה זה המלוה יכול לתבוע את חובו עוד באותו יום, אבל כמובן שהוא לא חייב לעשות כן, והלווה לא חייב להחזיר את החוב עד שהמלווה תובע אותו. ולכן החוב יישמט בראש השנה.</li>    
<li>יאיר: לפי ההלכה אם אדם נותן הלוואה לחברו לזמן בלתי מוגבל אז ההלוואה לא נשמטת בשנה השביעית וכן אם זמן הפרעון הוא אחרי שנת השמיטה אז השמיטה לא שומטת את החוב.<ul>
<li>אראל: 
הוא שאמרתי בסעיף האחרון: השמיטה משמטת רק חובות שזמן פרעונם כבר עבר.</li></ul></ul> 
<p>
</p> 
</div><!--tokn-->
<h2 id='tguvot'>תגובות</h2>
<ul id='ultguvot'>
</ul><!--end-->
<script type='text/javascript'>tguva(); txtit()</script>
</div><!--pnim-->
</body></html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
<meta http-equiv='Content-Type' content='text/html; charset=windows-1255' />
<meta http-equiv='Content-Script-Type' content='text/javascript' />
<meta http-equiv='revisit-after' content='15 days' />
<link rel='stylesheet' href='../../_script/klli.css' />
<link rel='stylesheet' href='../_themes/klli.css' />
<title>רעיונות לשמירת שמיטה - נקודת המבט של החקלאים</title>
<meta name='author' content="אראל ויעל" />
<meta name='receiver' content="רבנים שונים (בדואל)" />
<meta name='jmQovc' content="jmita/xqlaim" />
<meta name='tvnit' content="" />
<meta name='description' lang='he' content="רעיונות לשמירת שמיטה - נקודת המבט של החקלאים" />
<meta name='description' lang='en' content="this page is in Hebrew" />
<meta name='keywords' lang='he' content="שמיטה - צד החקלאים,רעיונות לשמירת שמיטה - נקודת המבט של החקלאים" />
</head><body class='drk'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'>
<a href='../index.html'>ראשי</a>&gt;<a href='../sug/index.html'>מצוות לפי נושאים</a>&gt;<a href='../sug/xqlawt.html'>חקלאות</a>&gt;<a href='../sug/jmyft_qrqewt.html'>שמיטת אדמות</a>&gt;</div>
</div>
<!--NiwutElyon1-->
<script type='text/javascript' src='../kotrt2.js'></script>
</span>
<span> </span> </h1>
<p>
<span>במאמר זה נבחן את מצוות השמיטה מצידם של החקלאים. הבעיה העיקרית של החקלאים בשנת השמיטה היא, שאין להם הכנסות (אסור להם לזרוע, לנטוע או לזמור בחלקות שלהם; אסור להם לאסוף את היבול שגדל בשדות בכמויות מסחריות; ואסור להם לייצא) אך יש להם הוצאות (הוצאות הקיום השוטפות, וטיפולים שנועדו לשמור על השדות והעצים לשנים הבאות). </span>
<p>
<span> </span>
<p>
<span>מספר פתרונות הוצעו לבעיות אלה: </span>
<ul type='disc'>
<li>
<i>
<a href='mkira.html'>היתר מכירה </a> </i>
<li>
<i>
<a href='obd.html'>אוצר בית-דין </a> </i>
<li>
<i>
<span>זריעה מוקדמת </span> </i>
<span>- זריעת גידולים מסויימים לפני שנת השמיטה, כך שיצמחו בשנת השמיטה. </span>
<span> </span>
<li>
<i>
<span>גידול על מצעים מנותקים </span> </i>
<span>- שמים ניילון מתחת לאדמה וגג מעליה, ובכך הופכים אותה ל "עציץ" שמותר לגדל בו מה שרוצים. </span> </ul>
<p>
<span>
<a href="../../axrimfp/shmita/mamarim/elitsur1.htm">המאמר של יואל אליצור </a>מסביר את הפתרונות האלה ואת חסרונותיהם. </span>
<p>
<span> </span>
<p>
<span>כל הפתרונות האלה מנסים לספק פרנסה לחקלאים על-סמך היבול שיצמח בשנה השביעית עצמה. אולם, הפתרון שמוצע בתורה לבעיה זו הוא שונה לגמרי (ויקרא כה20-22): </span>
<p>
<b>
<span>וכי תאמרו, 'מה נאכל בשנה השביעית: הן לא נזרע, ולא נאסוף את תבואתנו?'
<span style='text-decoration:underline'>וציוויתי את ברכתי לכם בשנה השישית </span>; ועשת את התבואה לשלוש השנים. וזרעתם את השנה השמינית, ואכלתם מן התבואה ישן; עד השנה התשיעית, עד בוא תבואתה - תאכלו ישן </span> </b>
<span>. </span>
<p>
<span>כלומר, החקלאים אמורים להתפרנס מהתבואה שגדלה
<i>בשנה השישית </i>! </span>
<p>
<span>בכך, הפתרון של התורה שונה באופן מהותי מהפתרונות המקובלים כיום. </span>
<p>
<span> </span>
<p>
<span>פתרון זה מתאים לחקלאים שמתפרנסים מתבואה שנשמרת לאורך זמן, כמו דגנים, יין, שמן, קטניות, ירקות קפואים וריבות. אך מה יעשו חקלאים שמתפרנסים מפירות וירקות טריים? עבורם, הברכה המובטחת בתורה לא תועיל, כי גם אם יהיה להם יבול רב בשנה השישית, הם לא יוכלו לשמור אותו לשנה השביעית! </span>
<p>
<span> </span>
<p>
<span>אם נזכור שהבעיה נובעת מההבדלים שבין הכלכלה בימי התנ"ך לכלכלה בימינו, נוכל "לתרגם" את הפתרון של התורה לשפת הכלכלה של ימינו. יש כמה דרכים לעשות זאת, כפי שנראה בסעיפים הבאים. </span>
<p>
<span> </span>
<h3>
<span>1 ברכה בכסף במקום בפירות </span> </h3>
<p>
<span>בימי התנ"ך, כל אדם היה מגדל את כל סוגי הגידולים, וכך, גם אם בשנת השמיטה לא היו לו מספיק פירות טריים, הוא עדיין יכל להתפרנס מהדגן ששמר מהשנה השישית. אבל בימינו, כל חקלאי מתמחה בסוג מסויים של גידולים, ומחליף אותם בגידולים אחרים שהוא צריך, באמצעות
<i>הכסף </i>. ה' בוודאי יודע את השינוי שחל בכלכלה, ולא ייפלא ממנו לתת - לחקלאי שבאמת מתכוון לשמור שמיטה - ברכה כפולה בשנה השישית, שתתבטא לא בכמות הפירות אלא בכמות הכסף שיקבל. במקום לשמור פירות מהשנה השישית לשנה השביעית, הוא ישמור
<i>כסף </i>. פתרון זה, כמו הפתרון שמציעה התורה עבור גידולי דגן תירוש ויצהר, דורש מהחקלאי אמונה בה' - אם לא תהיה לו אמונה, אזי גם אם הוא ירוויח פי 2 בשנה השישית, הוא יבזבז את הכל ולא יידע שעליו לחסוך לקראת השנה השביעית. </span>
<p>
<span>בנוסף לכך, ספירת השנים שלנו מבוססת על דעה אחת מתוך כמה דעות, ולכן אנחנו לא יכולים להיות בטוחים מהי "השנה השישית", ולכן יש לחסוך לקראת השנה השביעית בכל 6 שנות העבודה. </span>
<h3>
<span>2 קניה מחקלאים שומרי שמיטה </span> </h3>
<p>
<span>בימי התנ"ך, רוב האנשים היו חקלאים, וייצרו אוכל לעצמם, אבל בימינו, רק כ3% מכוח העבודה הם חקלאים, והם מייצרים את מוצרי החקלאות עבור כולם. לכן, גם הצרכנים צריכים להשתתף בשמירת השמיטה של החקלאים. הבעיה היא, שבימינו רוב הצרכנים לא מרגישים שיש להם חלק במצוות השמיטה - הם מרגישים שזו "בעיה של החקלאים", ולא שמים לב לכך שהחקלאים הם למעשה - באופן עקיף - "פועלים שכירים" של הצרכנים; הם עושים את העבודה החקלאית עבור המשק כולו, והפעולות שלהם נקבעות בעיקר משיקולים של היצע וביקוש בשוק. </span>
<p>
<span>כדי להשתתף בשמירת השמיטה של החקלאים, הצרכנים צריכים להקפיד לקנות מוצרי חקלאות רק מחקלאים שומרי שמיטה,
<i>במשך כל 6 שנות העבודה </i>. הקפדה זו גם תיצור ביקוש לתוצרת של חקלאים שומרי שמיטה, ותעודד חקלאים לשמור שמיטה. </span>
<p>
<span>אפשר ליישם את רעיון השותפות בעזרת מנגנוני הכשרות הקיימים: להציע לגופים שנותנים הכשרים מהודרים, לתת הכשרים כאלה רק לחקלאים שלא עיבדו את שדותיהם בשנת השמיטה האחרונה, ו/או מתחייבים שלא לעבד את שדותיהם בשנת השמיטה הבאה. חיסרון של הצעה זו הוא, שהיא דורשת פיקוח על שדות של חקלאים שמתחייבים לשמור שמיטה, פיקוח שעולה כסף ועלול לייקר את מחיר הפירות. </span>
<p>
<span>בנקודה זו ראוי להדגיש את ההבדל בין הצעה זו לבין שני רעיונות אחרים: </span>
<p>
<ul>
<li>
<span>"קרנות השמיטה" - קרנות שאוספות תרומות עבור חקלאים שומרי-שמיטה. בקרנות כאלו יש בעיה עקרונית, שהן הופכות את החקלאים למסכנים-נזקקים, ולתפיסה כזו אין יסוד בתורה. כמובן, אין פסול בתרומה לנזקקים, אבל הפתרון המתאים יותר לדרך התורה הוא לעשות "שותפות" עם החקלאים שומרי השמיטה באמצעות המנגנון הכלכלי המקובל, של קניית התוצרת שלהם בשוק. </span> </ul>
<p>
<ul>
<li>
<span>"פירות בהכשר הבד"צ / ללא חשש שביעית" - פירות שמיוצרים תחת פיקוח רבני הדוק, שכולל - בין השאר - פיקוח על כך שהפירות לא יוצרו בשנת שמיטה. פיקוח כזה עוזר לצרכנים שרוצים לשמור על כשרות מהודרת, אולם הוא לא יוצר שותפות בין הצרכנים לבין החקלאים שומרי השמיטה, שכן גם חקלאים שאינם שומרים שמיטה יכולים לקבל הכשר "ללא חשש שביעית" על מוצרים שיוצרו בשש שנות העבודה. </span> </ul>
<p>
<span> </span>
<h3>
<span>3 תרומות לחקלאים שומרי שמיטה </span> </h3>
<p>
<span>מכיוון שלא כל החקלאים מאמינים בה' מספיק כדי לשמור שמיטה, אפשר לעזור להם ע"י איסוף כספים, במשך 6 שנים, מתורמים שרוצים שמצוות השמיטה תישמר, וחלוקתם כמשכורת חודשית לחקלאים שישמרו שמיטה. המשכורת לא תהיה תלויה בכמות היבול שצמח בשדה, אולם היא גם לא תינתן בחינם (בניגוד לתרומות מ"קרנות השמיטה" שתוארו למעלה) - החקלאים יצטרכו לסייע בהובלת פירות (שלהם או של חקלאים אחרים) ובחלוקתם בתחנות-החלוקה, לתורמים ולבני-משפחותיהם. ראוי להדגיש את ההבדלים בין הצעה זו לבין "אוצר בית-דין" המקובל כיום: </span>
<p>
<ul>
<li>
<span>ב"אוצר בית-דין", המשכורת של החקלאים מבוססת באופן עקיף על התשלום שמשלמים הקונים על הפירות שצומחים בשנת השמיטה; תשלום זה אינו מובטח מראש (אין הבטחה שבשנת השמיטה יגדלו פירות רבים, ובוודאי שאין הבטחה שכל הפירות יימכרו). לכן, אי-אפשר לשתף בכך חקלאים רבים. בנוסף לכך, במקרים מסויימים, ההכנסות ממכירת הפירות בשנת השמיטה אינן מספיקות, ואז החקלאים, שעבדו קשה במשך השמיטה ע"פ הוראות בית-הדין, לא מקבלים משכורת - ויש בכך איסור של הלנת שכר שכיר, וגם חילול שם ה'.
<br />בהצעה שלנו, המשכורת של החקלאים מובטחת מראש, גם אם לא יצמחו פירות כלל. הסיכון הוא לא של החקלאים אלא של התורמים - אם לא יגדלו פירות, הם לא יקבלו כלום. לכן זוהי
<i>תרומה </i>ולא קניה רגילה. </span> </ul>
<p>
<ul>
<li>
<span>ב"אוצר בית-דין", בית-הדין אוסף את רוב הפירות מהשדה, ולא יודע מראש האם כל הפירות יחולקו, ולכן במקרים רבים הפירות נרקבים בחנויות, בעוד שלפי התורה - הפירות שאינם משמשים למאכל אדם צריכים להישאר בשדה, עבור החיות, או עבור עניים שאין להם כסף לשלם על הובלה ומעדיפים לקטוף את הפירות בעצמם.
<br />בהצעה שלנו, בית-הדין יאסוף מהשדה פירות בכמות שמספיקה לכל התורמים שביקשו לקבל פירות כאלה (לפי גודל המשפחה של כל אחד), ולא יותר. אם יצמחו פירות רבים יותר, הם יישארו בשדה, ויהיו הפקר לכל המעוניין. </span> </ul>
<p>
<ul>
<li>
<span>ב"אוצר בית-דין", בית-הדין קורא לעצמו "שליח" של הצרכנים, אך למעשה הוא אינו שליח של אף אחד - אף צרכן לא שלח אותו, הוא מינה את עצמו, והוא מנסה לשכנע צרכנים שיקנו את הפירות. למעשה אין הבדל עקרוני בין בית-הדין לבין סוחר שגילה אוצרות-טבע והשתלט עליהם למטרות מסחר.
<br />בהצעה שלנו, בית-הדין הוא שליח של התורמים, שממנים אותו מראש - עוד לפני שנת השמיטה - להביא עבורם חלק מהפירות שיצמחו בשדה, לפי צרכיהם. </span> </ul>
<p>
<ul>
<li>
<span>"אוצר בית-דין" נראה, כלפי חוץ, בדיוק כמו מכירה רגילה - לוקחים פירות ומשלמים כסף; אפילו המחיר נקבע לכל פרי בנפרד, בדיוק כמו בשנה רגילה.
<br />בהצעה שלנו, גם כלפי חוץ מתבצעת חלוקה ולא מכירה. </span> </ul>
<p>
<span> </span>
<h3>
<span>4 פתרונות טכנולוגיים </span> </h3>
<p>
<span>מכיוון שהבעיה של החקלאים נובעת מחידושים (בכלכלה), אפשר להציע פתרון יותר כללי ולפתור את הבעיה באמצעות חידושים אחרים (בטכנולוגיה): לפתח אמצעים להקפאת פירות בשנה השישית ולהפשרתם בשנה השביעית, כך שהפירות ישמרו על טריותם. </span>
<p>
<span>
<h2 id='tguvot'>תגובות </h2>
<ul>
</ul><!--end-->
<script type='text/javascript' src='../wwwboard_bottom_tguva.js'></script>
<script type='text/javascript' src='../txtit.js'></script>
</body></html>

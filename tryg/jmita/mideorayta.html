<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns='http://www.w3.org/1999/xhtml' lang='he' dir='rtl'>
<head>
 <meta http-equiv='Content-Type' content='text/html; charset=windows-1255' />
 <meta http-equiv='Content-Script-Type' content='text/javascript' />
 <meta http-equiv='revisit-after' content='15 days' />
 <link rel='stylesheet' href='../../_script/klli.css' />
 <link rel='stylesheet' href='../_themes/klli.css' />
 <link rel='canonical' href='http://tora.us.fm/tryg/jmita/mideorayta.html' />
 <title>שמיטה בימינו מדאורייתא</title>
 <meta name='author' content='אראל' />
 <meta name='receiver' content='' />
 <meta name='jmQovc' content='tryg/jmita/mideorayta.html' />
 <meta name='tvnit' content='' />
</head>
<body lang='he' class='newarticle'><div class='pnim'>
<!--NiwutElyon0-->
<div class='NiwutElyon'>
<div class='NiwutElyon'><a class='link_to_homepage' href='../index.html'>ראשי</a>&gt;<a href='../sug/erua_zmn_jbyeyt.html'>השנה השביעית - שבת הארץ - שנת השמיטה</a>&gt;</div>
</div>
<!--NiwutElyon1-->
<h1 id='h1'>שמיטה בימינו מדאורייתא</h1>
<div id='idfields'>
<p>מאת: אראל</p>
</div>
<script type='text/javascript' src='../../_script/vars.js'></script>
<script type='text/javascript'>kotrt()</script>
<div id='tokn'>
<p>הנימוק העיקרי להקלה במצוות השנה השביעית הוא, שבימינו מצוות השביעית אינה נוהגת מהתורה (אלא רק מדרבנן). פסיקה זו מניחה 
<strong>שמצוות השביעית תלויה במצוות היובל</strong> , וכיוון שמצוות היובל לא נוהגת בימינו (כי לא כל השבטים נמצאים בארץ), גם השביעית לא נוהגת בימינו. אולם פסיקה זו תמוהה מכמה טעמים:</p> 
<p>1. מצוות השביעית נזכרות בתורה שלוש פעמים. מתוכן, פעמיים (שמות כג, דברים טו) המצוה נזכרת לבדה, ללא כל זכר ליובל. בשלישית (ויקרא כה) נזכרת גם מצוות היובל, אולם רק אחרי מצוות השביעית. כלומר, היובל תלוי בשביעית (הוא קורה אחרי שבע שבתות שנים) אולם השביעית אינה תלויה ביובל.</p> 
<p>2. מצוות שביתת הארץ בשביעית נועדה,על-פי פשוטה, 
<a href="/tryg/jmita/rest.html">לתת לארץ לנוח</a>. עיקרון זה נכון בכל זמן ואינו קשור כלל ליובל.</p> 
<p>3. ממלכת יהודה נענשה על אי קיום מצוות השמיטה,&#160;
<a class="psuq" href="/tnk1/prqim/t25b36.htm#20">דברי הימים ב לו20-21</a>: "
<q class="psuq">וַ&#64313;ֶגֶל הַ&#64300;ְאֵרִית מִן הַחֶרֶב אֶל &#64305;ָבֶל, וַ&#64313;ִהְי&#64309; ל&#64331; 
&#64309;לְבָנָיו לַעֲבָדִים עַד מְלֹךְ מַלְכ&#64309;ת &#64324;ָרָס, לְמַ&#64316;ֹאות &#64307;ְבַר ה' &#64305;ְפִי 
&#64285;רְמְיָה&#64309;, 
<strong>עַד רָצְתָה הָ&#64303;רֶץ אֶת &#64298;ַ&#64305;ְת&#64331;תֶיהָ &#64315;ָל יְמֵי הָ&#64300;ַ&#64318;ָה &#64298;ָבָתָה לְמַ&#64316;ֹאות &#64298;ִבְעִים &#64298;ָנָה</strong></q>    ", והרי בסוף ימי ממלכת יהודה מצוות היובל כבר לא נהגה מן התורה כי רוב השבטים כבר לא היו בארץ. 
</p> 
<p>4. במשנה מסכת שביעית, וכן בכל המקורות מימי הבית השני וגם אחרי החורבן, מתייחסים למצוות השביעית כאל מצווה גמורה ללא כל הקלות. בני ישראל בימי בית שני קיימו את מצוות 
השמיטה במסירות נפש כה רבה, עד כדי כך שהתפריט שלהם בשנה השביעית הסתמך על 
קוצים ועשבי בר 
<small>(
<a href="https://he.wikisource.org/wiki/%D7%90%D7%99%D7%9B%D7%94_%D7%A8%D7%91%D7%94_%D7%A4%D7%AA%D7%99%D7%97%D7%94_%D7%99%D7%96" title="איכה רבה פתיחה יז">איכה רבה פתיחה יז</a>)</small> , ולא רק שלא הקלו, אלא אף הוסיפו חומרות. זאת, למרות שמצוות היובל לא נהגה כלל בימי בית שני, וודאי שלא אחרי החורבן. עוד בימי האמוראים, רבנים שהקלו בשביעית נחשבו לרשעים
<small class="small"> (סנהדרין כו.)</small> .</p> 
<p>התלות של השביעית ביובל נזכרה לראשונה בתלמוד הירושלמי, כדרשה של רבי על 
<a class="psuq" href="/tnk1/prqim/t0515.htm#2">דברים טו2</a>: "
<q class="psuq">
<strong>וְזֶה &#64307;ְבַר הַ&#64300;ְמִ&#64312;ָה: &#64298;ָמ&#64331;ט</strong>  &#64315;ָל &#64305;ַעַל מַ&#64300;ֵה יָד&#64331; אֲ&#64298;ֶר יַ&#64300;ֶה &#64305;ְרֵעֵה&#64309;, לֹא &#64285;&#64306;ֹ&#64299; אֶת רֵעֵה&#64309; וְאֶת &#64303;חִיו &#64315;ִי קָרָא &#64298;ְמִ&#64312;ָה לה'</q> " (
<a href="/tnk1/tora/dvrim/dm-15-0102.html">פירוט</a>): "
<q class="mfrj">
<strong>וזה דבר השמיטה שמוט</strong> , רבי אומר: שני שמיטין, שמיטה ויובל: בשעה שהיובל נוהג השמיטה נוהגת מדברי תורה, פסקו היובלות - נוהגת שמיטה מדבריהן</q> " <small>(
<big>
<strong>
<a href="https://he.wikisource.org/wiki/%D7%99%D7%A8%D7%95%D7%A9%D7%9C%D7%9E%D7%99_%D7%92%D7%99%D7%98%D7%99%D7%9F_%D7%93_%D7%92" title="ירושלמי גיטין ד ג">ירושלמי גיטין ד ג</a></strong></big>  )</small>. דרשה זו תמוהה, שכן בדברים טו כלל לא נזכר היובל. ועוד: היובל לא נקרא בשום מקום בשם "שמיטה"!</p> 
<p>אולם לדרשה זו של רבי ישנה גירסה אחרת, הנזכרת כמה פעמים בתלמוד הבבלי, למשל "
<q class="mfrj">בשביעית בזמן הזה, ורבי היא (דאמר דהוא מדרבנן, ומילתא 
דפסידא שרו רבנן), דתניא: רבי אומר: 
<strong>וזה דבר השמטה שמוט</strong> , בשתי שמיטות הכתוב
 מדבר: אחת שמיטת קרקע ואחת שמיטת כספים. בזמן שאתה משמט קרקע אתה משמט 
כספים, ובזמן שאי אתה משמט קרקע אי אתה משמט כספים</q> "
<small class="small">  (בבלי מועד קטן ב:, וכן בבלי גיטין לו:)</small> . כאן הדרשה של רבי הגיונית ומתאימה לפשט הפסוק: הפסוק בדברים מדבר על מצוות השמטת החובות, הנוהגת בסוף כל שנה השביעית. השורש "שמט", החוזר פעמיים ברציפות, מלמד שמצווה זו קשורה ותלויה במצוות שמיטת עבודת הקרקע, הנוהגת באותה שנה.&#160;&#160; רבי קובע, בלי לנמק, שמצוות השבתת הקרקע אינו נוהגת בימיו, ומסיק מכאן 
שגם מצוות השמטת החובות אינה נוהגת בימיו. אביי ציטט את דברי רבי כראיה לכך
 שמצוות השבתת הקרקע אינה נוהגת מהתורה (אלא רק מדרבנן), ולכן מותר להשקות 
את השדות כדי למנוע הפסד.</p> 
<p>אמנם, מפרשים רבים 
<small class="small">(כגון הר"ן והרמב"ם)</small>  ניסו להתאים את נוסח הדרשה בבבלי לנוסח בירושלמי ופירשו שהביטוי "שמיטת קרקע" בבבלי מתייחס למצווה להחזיר את הקרקעות לבעליהן ביובל. אולם כאמור, השורש "שמט" לא נזכר בשום מקום ביחס ליובל. לכן מסתבר יותר, שהגירסה הנכונה של דרשת רבי היא הגירסה המופיעה בבבלי, כפי שפירש אותה רש"י שם  
<small>(להרחבה ראו 
<a href="http://ybm.org.il/hebrew/LessonArticle.aspx?item=5177">הרב אליהו ליפשיץ, "שביעית בזמן הזה מהתורה או מדרבנן", ישיבת ברכת משה</a>)</small> .</p> 
<p>לפי זה, מצוות השביעית אינה תלויה כלל במצוות היובל. אם כך, מדוע קבע רבי יהודה הנשיא שמצוות השביעית אינה נוהגת בימיו?&#160;&#160; התשובה נמצאת בפירוש רבינו חננאל: "
<q class="mfrj">והאידנא, שאין שמיטה בקרקע, 
<strong>שארץ ישראל ביד עובדי כוכבים היא</strong> , שביעית בזמן הזה דרבנן, ובמקום פסידא שרו רבנן</q> "
<small class="small"> (רבינו חננאל על מועד קטן ב:)</small> .</p>  
<p>רבי יהודה הנשיא חי בסביבות שנת 200 לספירה, כשני דורות אחרי מרד בר כוכבא, לאחר שאפסה כל תקווה לעצמאות יהודית בארץ ישראל. רבי ינאי, שהיה תלמידו של רבי, כבר פסק בפירוש "
<q class="mfrj">פוקו וזרעו בשביעית משום ארנונא</q>  " 
<small>(
<a href="https://he.wikisource.org/wiki/%D7%A1%D7%A0%D7%94%D7%93%D7%A8%D7%99%D7%9F_%D7%9B%D7%95_%D7%90" title="סנהדרין כו א">בבלי סנהדרין כו א</a>)</small> : ארנונא היא "
<q class="mfrj">מס שגובה המלך מן התבואות</q>  "
<small class="small"> (רש"י שם)</small>  , ומי שלא עיבד את הקרקע ולא שילם מספיק מס, הממשלה הפקיעה ממנו את הקרקע
<small class="small"> (רמ"ה שם)</small>  .&#160;&#160;&#160; במצב זה מצוות השביתה אינה נוהגת, כי הקרקע בכל מקרה לא תזכה למנוחה! אם אנחנו ננסה להשבית אותה, המלכות תיקח אותה מאיתנו ותיתן אותה לחקלאים נכריים שיעבדו אותה ויפריעו את מנוחתה. לכן נאלץ רבי לקבוע ש"
<q class="mfrj">אי אתה משמט קרקע</q>  ", אין אפשרות לקיים את מצוות השבתת הקרקעות כי הארץ אינה בשליטתנו. ולפי הפסוק בדברים טו2, קבע שגם מצוות השמטת חובות, התלויה במצוות השבתת הקרקעות, אינה נוהגת בימינו.</p> 
<p>אם כך, לפי פירוש רבינו חננאל, קיום מצוות השביעית אינו תלוי כלל ביובל, אלא רק בכך שארץ ישראל נמצאת ביד עם ישראל, ולא ביד גויים המטילים "ארנונא" בשנת השמיטה. מצב זה נראה כחלום רחוק במשך כמעט 1800 שנה. כך למשל, בתקופת השלטון העות'מאני היה חוק דומה לחוק ה"ארנונא", שלמעשה מנע מהיהודים בארץ ישראל לקיים את מצוות השבתת הקרקעות 
<small>(להרחבה ראו 
<a href="http://www.daat.ac.il/shmita/mehirat/nerya.htm">הרב משה צבי נריה, "לתולדות קיום מצוות השמיטה", משרד החינוך והתרבות ה'תש"מ</a>)</small> . עקב כך התירו חכמי ארץ ישראל, כבר בתקופה שאחרי גירוש ספרד, לבצע מכירה פורמלית של קרקעות לגויים, מכירה שיש לה משמעות הצהרתית: אנו מצהירים שהקרקע לא שייכת לנו בפועל אלא למלכות הגויים, ולכן אנו נאלצים לעבד אותה כרגיל.</p> 
<p>
<strong>מצב זה השתנה עם הקמתה של מדינת ישראל בשנת 1948</strong> , ובמיוחד אחרי מלחמת ששת הימים בשנת 1967 (ה'תשכ"ז). המצב המתואר בדברי רבינו חננאל, "
<q class="mfrj">ארץ ישראל ביד עובדי כוכבים היא</q> ", כבר אינו בתוקף. גם הארנונא כבר אינה מוטלת על שומרי שמיטה, להיפך, מדינת ישראל תומכת בשומרי שמיטה!</p> 
<p>לפי זה, היה עלינו להתחיל בשמירת שמיטה ב-1948, או לכל היותר ב-1967 לאחר שהוסר האיום הקיומי על ישראל וה' נתן בידינו את רוב שטחי ארץ ישראל. שנה זו, ה'תשכ"ז, היתה שנה ראשונה במניין השמיטות המקובל.</p>  
<p>שנת השביעית הקרובה היתה ה'תשל"ג. למרבה הצער עם ישראל לא קיים את המצווה והמשיך להשתמש בהיתר של מכירת הקרקעות לגוי, כאילו שהארץ עדיין לא בבעלותנו, כאילו שאנחנו עדיין תחת שלטון הרומאים או העות'מאנים. 
<strong>ביום חתימת הדין של שנת ה'תשל"ד התחילה המלחמה הקשה ביותר בתולדות המדינה</strong>  , מלחמה שבסופה&#160; נאלצנו לראשונה לוותר על שטחים. מאז ועד היום, שטחי ארץ ישראל מצטמצמים בהתמדה. אנחנו לא שומטים את הארץ, ולכן הארץ נשמטת מתחת ידינו. האם נבין את המסר, ניקח אחריות על הארץ וניתן לה לנוח?</p>  
</div><!--tokn-->
<h2 id='tguvot'>תגובות</h2>
<ul id='ultguvot'>
<li></li>
</ul><!--end-->

<script type='text/javascript'>tguva();txtit()</script>
</div><!--pnim-->
</body>
</html>

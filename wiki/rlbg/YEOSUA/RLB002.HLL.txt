@43(יד)@88@63>!11#0041<והנה זכר וכבר 
יצאו אנשי העיר לקראת ישראל למלחמה למועד לפני 
הערבה אמר למועד להורות שבכמו העת שהיום שיצאו 
לקראתם בפעם הראשונה יצאו עתה כי זה ממה שיחזק לב 
אנשי ישבי העי ויחשבו שכמו שנצחו אז ינצחו עתה ואמר 
לפני הערבה כי במקום ההוא לפי מה שאחשוב היו מנצחים 
בפעם הראשונה או אומר לפני הערבה כי מהמקום ההוא יתכן 
שלא היו יכולין לראות האורב אשר מאחרי העיר ובזאת 
התחבולה הנכונה נצחום בקלות כי בראותם עשן העיר עולה 
השמימה אשר שם טפם ונשיהם לא נשאר להם כח ולא רצון 
האומד והשיעור להלחם עם ישראל באופן ראוי וזה מבואר 
מאד:@09 @43(ל)@88@63>!11#0042<והנה נתלה מלך העי ולא הלינו נבלתו על העץ 
כמו שהזהירה התורה גם בהרוגי בית דין שלא לעפש האויר 
והקימו עליו גל של אבנים בפתח שער העיר כדי שיתפרסם 
זה לשאר מלכי העובדי גלולים וייראו מהלחם עם ישראל.



'''ואולם 
התועלות הנמשכות מזה הספור הם י"ד'''. התועלת הראשון 
הוא במצות והוא מה שזכר מענין המילה ומזה המקום למדנו 
שמי שאיחר עשיית מצוה מהראוי שיקיימנה תכף שימצא 
מקום שיוכל לקיימה ולזה תמצא שתכף שמצאו ישראל מקום 
אפשר שיחנו בו עד שתחיה מכתם צוו בעשיית המילה ואולם 
אחר עבור אבל משה נתברר להם כי תוך שלשה ימים יסעו 
לעבר הירדן כמו שנזכר במה שקדם ומזה המקום יתברר שמי 
שלא מל בשמיני לאיזה סבה שתהיה הנה אין ראוי לו שימתין 
עליה אחרי מצאו מקום לעשייתה. הב' הוא במדות והוא 
שראוי כשיביאנו הענין לעשות פעולה מצערת הנה ראוי 
שיעשה אותה באופן אשר יגיע בו לו צער יותר מעט מצער 
ולזה באה המצוה ליהושע שיעשה חרבות צורים וימול בהם 
בני ישראל. הג' הוא במצות והוא כשימשך מעשיית המילה 
סכנה לתינוק ראוי שתמנע ממנו ולזה ספר שכבר נמנעו 
מלימול במדבר בסבת לכתם במדבר ארבעים שנה ועל פי ה' 
יחנו ועל פי ה' יסעו ולזה לא היו יודעים מתי יבא להם הצווי 
ליסע כי בהעלות הענן יצטרכו ללכת כי על פי ה' יסעו ולזה 
יתכן שאם היו מלים אולי יבא להם הצווי ליסע קודם חיות 
מכת המילה ותהיה בזה סכנה לתינוק ולמולים ולזאת הסבה 
זכר גם בזה המקום שכבר ישבו בני ישראל תחתם עד 
חיותם. הד' והוא בענין תועלת המצוה הוא ללמדנו שיש 
למצות המילה רושם בהתמד' ההשגחה בישראל עד שהיו 
נכנסים לירושת הארץ ולזה זכר שהקדים מצות המילה קודם 
שישתדלו בענין המלחמה ולזה גם כן אמר היום גלותי את 
חרפת מצרים לפי הביאור האחרון שזכרנו בו וכבר הארכנו 
המאמר איך יגיע זה התועלת מזאת המצוה בביאורנו לדברי 
התורה. הה' הוא במצות והוא להוסיף ביאור על מה שנאמר 
בתורה בהנפת העומר שהוא ממחרת השבת שלא רצה בו 
שבת בראשית כמו שהיו אומרים הצדוקים. הו' הוא בעיון והוא 
שהשם יתברך לא יעשה מופת ללא צורך ולזה אמר שתכף 
שיוכלו לאכול מעבור הארץ שבת המן. הז' הוא בעיון והוא 
שהנביא ראוי שיכין עצמו לנבואה שיצטרך אליה והוא 
בשישים מחשבתו שם ולזה זכר שכבר היה יהושע ביריחו 
כשהגיע לו הנבואה ההיא ר"ל שכבר שוטטה מחשבתו שם כי 
הוא לא היה עדין ביריחו. הח' והוא בעיון להודיע כי 
בהתערב ענין ההשגות הדמיונות יקרה במקצת דברים 
המגיעים במראה הנבואה שיהיו לפי הדמיונות אשר שוטטה 
מחשבתו בהם וזה מבוא גדול לעמוד על הרבה מהדברים בא 
הספור בהם בעניני הנבואות ולזה זכר בזה המקום כי יהושע 
היה מדמה תחלה בזה האיש שיהיה מאנשי המלחמה אשר לו 
או אשר כנגדו. הט' הוא להיישיר ישראל בשיאמינו בשם יתברך 
וייראו ממנו כי זה כלו מגיע אותם אל הצלחתם הנפשיית עם 
שבזה יתיישרו בזאת ההצלחה אשר השתדלותם בה עתה. הי' 
הוא במדות והוא שאין ראוי שיקפח שכר כל בריה אך ראוי 
שישולם גמול על כל מעשה טוב ולזה תמצא שצוה יהושע 
להחיות רחב וכל אשר אתה בבית ונתן הסבה בזה כי 
החבאתה את המלאכים אשר שלח יהושע ולא נתן הסבה בזה 
שבועת המרגלים לה כי לא נקשרו ישראל בזה מפני שבועתם 
לה כי לא היה להם רשות על זה מישראל ולא היו ראשי העם 
שיקשרו העם בשבועתם וכן סיפר בסוף הענין כי רחב וכל 
אשר אתה בבית החיה יהושע ותשב בקרב ישראל כי החביאה 
המלאכים אשר שלח ואחר שכבר היתה הסכמתו להחיות רחב 
וכל אשר אתה בבית בעבור הטוב שגמלה למרגלים הנה 
הסכים יהושע שיעשה זה על ידי המרגלים כדי שיקיימו 
שבועתם לה. הי"א הוא במדות והוא שהוא ראוי לכל כלל 
מתאחד למנוע קצת האנשים לקצת מחטוא לשם יתברך כי 
כבר ינזקו הכלל בחטא היחיד הלא תראה כי עכן מעל בחרם 
ועל כל העדה היה קצף ולזאת הסבה צותה התורה הוכח 
תוכיח את עמיתך. הי"ב הוא במדות והוא שאין ראוי למושל 
שיעשה בכחו מה שאיפשר שתפול בו טענה שלא יעשה 
בצדק ואע"פ שצווה בזה מפי הגבורה אך ראוי שיתחכם 
להסיר הטענה ההיא באופן שלא תתחדש בזה מריבה וקטטה 
כי אולי יגיע מזה הפסד רב ובזה יקיים מה שבאתהו המצוה 
עליו מאת השם ולזה תמצא שכבר התחכם יהושע שיודה עכן 
חטאו לסלק מעליו הטענה והמחלוקת ואף על פי שכבר היה 
איפשר לו להשלים מצות השם יתברך בזולת הודאת פיו כי 
לא היה יכולת לאחד מבני ישראל למרוד את פי הנביא כמו 
שאמרו אליו כל איש אשר ימרה את פיך וגו' ולזאת הסבה 
צוה יהושע גם כן למלאכיו שירוצו לאהל עכן כדי שימצאו 
מה שהודה, ואז יתפרסם זה לישראל ולזאת הסבה הציקום 
ופזרום לפני ה' כדי שיתפרסם לכלם שכבר היה מבואר במה 
שהביאו מלאכי יהושע אותם הדברים שהודה עכן. הי"ג והוא 
במדות והוא שראוי לכל משתדל בעשיית פועל מה שלא 
יקצר מהמצאת הסבות המביאות התכלית אשר יכוין 
ומלהשבית כל הסבות המונעות התכלית ההוא ולזאת הסבה 
תמצא שסודר ענין יהושע במלחמה עם יושבי העי בכל אלו 
התחבולות הנפלאות וזה שכבר היו ישראל הנראים למלך 
העי בעמק ולזה יבטחו יושבי העי לצאת עליהם למלחמה כי 
הם היו בחולשה בתכלית לפי המקום ההוא שהיו בו ר"ל 
מפני היותם בעמק עם שכבר חזק לבם עוד מפני היות זה 
בכמו המועד והמקום שהיו ישראל נגפים לפני יושבי העי 
בפעם הראשונה וחזק לבם גם כן לרדוף כלם אחריהם באופן 
שהניחו העיר פתוחה כי הם ראו אותם כלם נסים דרך המדבר 
והם לא ידעו שיהיה קצת החיל מאחריהם ובזה נשלם להם 
בקלות הכנס האורב בעיר והצית העיר באש והוא הקל מאד 
בענין החרמתם כי בראותם עשן העיר נבהלו מפני מות טפם 
ונשיהם ואבוד קניניהם וסגר זה להם דלתי ההשתדלות בענין 
מלחמתם שיתנהגו בה באופן ראוי ולזה מתו כלם בקלות 
ולזאת הסבה בעינה תלו מלך העי והקימו עליו גל אבנים 
גדול לירא הנשארים. הי"ד והוא בדעות הוא שהשם יתברך 
לא ישנה טבע המציאות ומנהגו לעשות מופת אם לא יביאו 
לזה הכרח מה ולזה תמצא כי מפני שהיה אפשר החרמת 
יושבי העי בקלות בכמו אלו התחבולות מצד מה שקרה 
במלחמה הראשונה שהיו ישראל נגפים לפניהם הנה לא 
הסכים השם יתברך שיעשה זה בדרך מופת:@09



@43(ל)@88@53>!11#0043<אז יבנה 
יהושע מזבח לה'. @63עד והארץ שקטה ממלחמה, זכר שכבר 
בנה יהושע מזבח לה' אלהי ישראל בהר עיבל:@09 @43(לא)@88@53>!11#0044<כאשר 
צוה משה וגו', אבנים שלמות אשר לא הניף עליהן 
ברזל. @63כמו שצותה התורה וזה ממה שיורה שמה שאמר 
בתורה ואם מזבח אבנים תעשה לי היא מצוה לא רשות עם 
שכבר באה המצוה בבניית המזבח בהר עיבל וזכר שכתב שם 
על אבני המזבח פתשגן תורת משה אשר כתבה לפני בני 
ישראל והנה כבר נתבאר בתורה שכבר שדו אותם בשיד כדי 
שיכתבו שם כתב מבואר ואחשוב שמה שכתב שם הוא זאת 
הברכה והקללה אשר קראו בזה המקום ככתוב בתורת משה 
וזהו מ"ש שכבר קרא שם את כל דברי התורה הברכה 
והקללה וזה לאות שמה שכתב שם לא היה בו זולת זה ואם 
אי אפשר אלא שנודה שכתב שם כל התורה הנה אין זה זר 
מאד כל שכן אם היה המזבח גדול וגבוה ובכלל הנה אם היה 
בגודל מזבח בית שני לפי מה שספרו ממנו רבותינו ז"ל היה 
מכיל זה בכתיבה בינונית, והנה זה הוא הנראה בעיני ר"ל 
שמה שנכתב שם כלל התורה ואי אפשר שנאמר שיהיה 
משנה תורת משה רמז לעשרת הדברות עד שנאמר שלא כתב 
שם כי אם עשרת הדברים וזה שהוא זכר שכבר כתבם משה 
לפני בני ישראל ומה שכתב שם משה לפני בני ישראל היה 
כלל התורה לא עשר הדברים לבד וקצת המפרשים אמרו 
שכבר כתב שם רמזים קצרים מתרי"ג מצות כמו הענין 
באזהרות אשר נהגנו לקראם בחג השבועות שיש בהם רמזים 
קצרים מתרי"ג מצות וזה רחוק בעיני שכבר נזכר בתורה 
וכתבת על האבנים את כל דברי התורה הזאת באר היטב וזה 
מורה שמה שנכתב בתורה היה מבואר באופן שלם, והנה זכר 
שעשו שם כמו שצוה משה מענין הברכה והקללה לא נפל 
דבר ממה שנזכר מזה בפרשת כי תבא:@09

@86ט.@88
@43(א)@88@63>!11#0045<עוד זכר כי כאשר 
שמעו כל המלכים אשר בעבר הירדן מה שעשה יהושע 
וישראל ליריחו ולעי התחכמו ולקחו עצה בזה להתחבר יחד 
כדי שיעזרו קצתם לקצתם ולא ינוצחו אחד אחד כמו שהגיע 
הניצוח ליריחו ולעי מפני היותם יחידים והנה זאת היתה 
העצה שלקחו בזה אלו המלכים והתחכמו בה:@09 @43(ד)@88@63>!11#0046<וזכר עם זה 
שיושבי גבעון עשו גם המה בערמה לקחת עצה שלא יגיעם 
נזק מפני בני ישראל וזה אמרו גם הם כי הראשונים עשו מה 
שעשו לקחת על זה עצה שלא יחרימום ישראל ואלו לקחו 
עצה אחרת והערימו בזה האופן שזכר:@09 @53>!11#0047<ויצטירו. @63הוא מענין 
ציר נאמן לשולחיו והטעם שהם הראו עצמם כאילו הם 
שלוחים באים ממרחק:@09 @43(ה)@88@53>!11#0048<נקודים. @63הוא הפת היבש שמתפרר 
מצד יבשו לפירורין דקים:@09 @43(ו)@88@53>!11#0049<מארץ רחוקה באנו. @63יתכן שנתפרסם להם מה שצותה 
התורה לישראל שלא יחיו כל נשמה מהערים הקרובות אליהם 
אם לא יסכימו להשלים עמהם וכבר שלח אליהם יהושע 
בכללות ר"ל לאלו המקומות הקרובים וקרא להם לשלום ולא 
השלימו ולזה היה מחוייב שלא יחיה מהם כל נשמה כמו 
שנזכר בפרשת שופטים ואמנם אמר לו שכבר שלח יהושע 
לקרוא לשלום לכל מקומות הגוים האלה כי היה מחוייב להם 
לקרוא לשלום אל כל עיר ועיר קודם שיבאו להלחם כמו 
שנזכר בפרשה וכבר זכר במקומות שכבר עשה יהושע ככל 
אשר צוה ה' את משה ולזה יחוייב שנודה שכבר שלח זה 
יהושע לאלו המקומות קודם שיסכים להלחם עמהם כמו 
שכתבו רבותינו ז"ל ולזה הערימו כשאמרו שהם באו מארץ 
רחוקה ועשו עצמם עבדים לישראל והיה מחוייב לפי משפטי 
התורה שיקבלום בברית ויהיו להם למס ועבדום:@09 @43(טו)@88@53>!11#0050<ויעש 
להם יהושע שלום ויכרות להם ברית לחיותם. @63ונשבעו 
להם לחיותם ונשבעו להם נשיאי העדה והנה היתה סבת 
טעות ישראל ונפלם בזה הענין כי לא שאלו את פי ה' עם 
היות אצלם יהושע שהיה נביא ואלעזר הכהן שהיו אצלו 
אורים ותומים כמו שאמרה התורה ולפני אלעזר הכהן יעמוד 
ושאל לו במשפט האורים והנה זאת השבועה אף ע"פ שהיתה 
בטעות לא הסכימו לעבור עליה כי יהיה בזה חלול השם אצל 
הע"ג ויחשדו שאין יראת ה' בישראל והנה הנשיאים החיום 
באופן הראוי אילו היו משלימין עמהם תחלה כי התורה אמרה 
והיה כל העם הנמצא בה יהיו לך למס ועבדוך אלא שכבר 
הכבידו ענין עבדות הזה וזה שכבר היה אפשר לפי משפטי 
התורה אלו היו החקים שיעשו מס מה לישראל ויפטרו 
מעבדות אחר אלא שיעמדו ביניהם שפלים כעבדים אבל אם 
העמיסו עליהם שיעבדום בגופם באלו העבודות הכבדות ר"ל 
שיהיו חוטבי עצים ושואבי מים לכל העדה וזה היה אפשר 
עם קיום תנאיהם כי הם עשו עצמם עבדים לישראל ועם כל 
זה רצו להראות להם לכבוד השם שלא עשקו מהם חקם 
הראוי להם מפני בואם עמהם בברית כי כבר רמו אותם 
באמרם שהיו מארץ רחוקה והם מפני זה בלתי משועבדים 
להם לעשות חסד להם אחר זולתי מה שיוכרחו בו מצד 
שבועתם להם, ולפי שהשבועה והברית היה לחיותם ושיהיו 
הם עבדים לישראל הנה כבר קיימו תנאם עמהם בזה האופן, 
והנה הוסיף יהושע על עבודתם שהסכימו עליו הנשיאים 
שיהיו חוטבי עצים ושואבי מים לבית ה' ולזה היו חוטבי 
עצים ושואבי מים לכל העדה ולמזבח ה':@09

@86י.@88
@43(א)@88@53>!11#0051<אדוני צדק 
מלך ירושלם. @63מצאנו שמו בתורה מלכי צדק וידמה שכל 
מלכי ירושלם היה שמם מלכי צדק או אדני צדק כי הכל 
ענין אחד כמו שהיה שם מלכי מצרים פרעה והנה זכר כי ה' 
מלכי האמורי הם וכל מחניהם חנו על גבעון וילחמו עליה 
וכבר שלחו אנשי גבעון ליהושע שיעזרם כי ראוי לאדון 
שיציל עבדיו מיד הנלחמים עליהם וידמה ששאל יהושע את 
פי ה' על זה ועלה מן הגלגל הוא וכל עם המלחמה עמו וכל 
גבורי החיל וכבר אמר השם יתברך אל יהושע קודם זה 
בשאלו את פיו על דבר זאת המלחמה שלא יירא מהמלכים 
האלה וממחניהם כי בידו יתנם והוא מיהר לבא עליהם כל 
הלילה ויהומם ה' לפני ישראל, ויכם ישראל מכה גדולה בגבעון 
וירדפם דרך מעלה בית חורון וגו' ויהי בנוסם מפני בני ישראל 
נלחם ה' בם מן השמים והמית מהם באבני הברד יותר מאשר 
הרגו בני ישראל בחרב:@09 @43(יב)@88@53>!11#0052<אז ידבר יהושע לה'. @63בזאת 
הפרשה יש ספקות רבות ראוי לעיין בהם האחד הוא שאם היה 
שהשמש עמד ובטל מהתנועה הנראית לו הנה היה זה המופת 
יותר נפלא לאין שיעור מהמופתים שנעשו ע"י משה וזה כי 
המופתים ההם היו בשנוי טבע הנמצאות אלו השפלות והוא 
יותר נפלא לאין שיעור מה שישתמש בו אלו הנמצאות 
הנכבדות לשנות את תפקידם משלוט על הנמצאות השפלות 
אלו לשנות ענין סדורם כי בהם בעצמם מחסרון הסדר 
והיושר מה שלא יעלם ובכלל הנה זה ממה שאין צריך ביאור 
למי שעיין באלו העמוקות וכבר ביארנו זה באופן שלם בו' 
מספר מלחמות ה', ואם היה הענין כן הנה זה סותר מה 
שאמרה התורה שלא קם נביא עוד בישראל כמשה לכל 
האותות והמופתים אשר עשה משה לעיני כל ישראל ואם 
אמרנו שכבר נעשה כמו זה המופת ע"י משה ואם לא נזכר 
בתורה כמו שאמרו קצת רז"ל הנה נשאר זה הספק בעינו כי 
כבר היה שוה לו יהושע בגדול שבמופתים הנעשים על יד 
משה רבינו עליו השלום עם שאם היה הענין כן היה ראוי 
שלא תשתוק התורה מלספר זה המופת הנפלא כי אנחנו נראה 
מכונת התורה לפרסם ענין המופתים והנפלאות כי זה ממה 
שיבוא להאמין בשם יתברך כמו שנזכר בתורה בענין 
המופתים שנעשו לפרעה אמר ולמען תספר באזני בנך וגו' 
וידעתם כי אני ה' ועוד כי כבר יראה מפשטי אלו הדברים 
שלא נתבטל השמש מהתנועה ולא הירח וזה יתבאר מפנים מהם 
מה שאמר ולא אץ לבוא ר"ל שלא מהר לבוא וזה לא ישלול 
ממנו התנועה אבל ישלול ממנו מהירות התנועה והמאמר 
שזה דרכו יחייב לו התנועה בכמו אלו המאמרים השלמים 
אשר ידובר בהם בדברים מדרך מה הוא ומהם מה שאמר 
שמש בגבעון דום וירח בעמק אילון ולא אמר שמש דום וירח 
אבל לקח להם מקום רחב היו נראים אז אל המקום ההוא והוא 
מבואר שמי שישלול התנועה מהמקום הרחב לא ישלול 
התנועה במוחלט כי כבר אפשר שיתנועע במקום רחב ההוא 
וכבר יחייב זה המאמר בכמו המאמרים השלמים לשמש ולירח 
התנועה והמשל שמי שיאמר שפלוני עמד בארצו כך וכך 
ימים הנה לא יתחייב מזה אלא שלא יצא מארצו אבל שכבר 
יתנועע בארצו או לא יהיה זה המאמר מדרך מה הוא כי 
יחוייב למי שישלול ממנו התנועה שיאמר שלא יתנועע לא 
שלא יצא מארצו וזה מבואר למי שעיין בסדרים ההגיונים 
אשר למלאכת המופתית ומהם מה שאמר ולא היה כיום ההוא 
לפניו ואחריו לשמוע ה' בקול איש כי ה' נלחם לישראל הורה 
בזה כי זה המופת הוא בענין המלחמה בעצמותה ואם היה זה 
המופת בעמידה מהתנועה לא היה לו רושם בענין המלחמה כלל 
ומהם כי יתבאר מדבריו כי הש"י לא יעשה מופתים כי אם 
לצורך או לקנות דעות אמיתיות ולא נזכר בכאן רושם בזה 
המופת באחד מאלו הצדדים ומהם שכבר התבאר בספר 
מלחמות ה' כי המופת לא יהיה על יד נביא באלו הנמצאות 
העליונים ר"ל הגרמים השמימיים ולזה הוא מבואר שלא היה 
זה המופת בזה הענין אשר יחשב בתחלת המחשבה שהיה בו 
המופת בזה הספור ואם יספק עלינו מספק על מה שהשרשנו 
בזה ויאמר שכבר נראה שיעשה המופת ע"י נביא בשנוי סדר 
תנועת הסדר והוא מה שאמר ישעיה לחזקיה כשאמר מה אות 
כי ירפא ה' לי ועליתי ביום השלישי בית ה' ויענהו הלך הצל 
י' מעלות אם ישוב הצל אחורנית י' מעלות והוא מבואר 
שתנועת הצל לא תהיה כי אם בתנועת השמש ולזה יחוייב 
מזה שנוי סדר תנועת השמש נאמר לו כי כשיעיין היטב 
במאמרים שבאו בזה המקום יתחייב שלא היה זה המופת 
בשהשתנה סדר תנועת השמש הנה איך יתכן שנאמר שזה 
יהיה נקל הנה איך שישתנה זה הסדור הוא ענין נפלא מאד 
ולזה ראוי שנבאר הדברים ההם ויתבאר מזה מה היה ענין 
המופת ההיא ונאמר כי ידמה לפי הנראה לנו שכבר שם 
ישעיה הבחירה בזה המופת לחזקיה ואמר שזה האות יהיה 
באחד מב' דרכים האחד בשילך הצל י' מעלות יותר על מה 
שהלך בזולת זמן או שישוב הצל אחורנית י' מעלות והוא 
מבואר שאם היה זה המופת היה בענין המלחמה כמו שזכרנו 
ולזה הוא מבואר שזה המופת היה בזולת שנוי סדר תנועת 
השמש וזה יהיה לפי מה שאומר והוא שכבר יתבאר בחוש 
שכאשר יהיו עננים תחת השמש באופן שירשם בהם ניצוצות 
וירוצו הנה הם יראו שיהיה השמש בזולת מקום שהוא עם 
שכבר יראה אז נטיית צל השמש שיעור רב במעט זמן 
למזרח או למערב לצפון או לדרום לפי מצב העננים ההם 
וצד תנועתם וזה ממה שאין בו ספק כי תמיד יראה זה מן 
החוש בזה האופן ולפי שכבר ראה חזקיה אז מהעננים ומצד 
תנועתם שנקל לצל לנטות עשר מעלות יותר על מה שהלך 
שאל שיהיה הענין בהפך מה שהיה נראה שהיה נכון אז מצד 
תנועת העננים ההם ולזה שאל שישוב אחורנית הצל עשר 
מעלות והנה בספר ישעיה אמר ותשב השמש עשר מעלות 
במעלות אשר ירדה ר"ל לפי החוש ענין מופתי היה בצל כמו 
שנזכר שם אמר הנני משיב את צל המעלות ובכאן הותר זה 
הספק ואם ירצה אחד על כל פנים שיהיו אלו המופתים 
בשנוי סדר תנועת השמש לא אקפיד עליו בזה ומי יתן וכל 
הטועים לא יטעו יותר מזה השעור כי זה מגדיל לפי 
מחשבתו עוצם השם יתברך ואחר שנתישב זה הנה נשוב 
לבאר דברי זאת הפרשה ואומר שמאמר יהושע היה שטרם 
שיסור השמש מהיות על גבעון והירח מהיות על עמק אילון 
תשלם נקמת גוי אויביו אבל קצר הכתוב בזה ויורה על זה 
מה שאמר אחריו וידום השמש וירח עמד עד יקום גוי אויביו 
והרצון בזה שכבר דמם השמש בגבעון וירח בעמק אילון עד 
שנשלמה זאת המלאכה מהנקמה וזה היה ענין נפלא כי לא די 
שיעד שינקמו ישראל מהקמים עליהם אבל יעד עם זה שזאת 
הנקמה תשלם בזמן קצר כזה ולזה אמר ולא היה כיום ההוא 
לפניו ואחריו לשמוע ה' בקול איש כי ה' נלחם בישראל ולזה 
היו יכולים להשלים הנקמה בזה הזמן הקצר כי יד השם 
יתברך לא תקצר ואמר לשמוע ה' וגו' לפי שלא יעדו השם 
יתברך שתשלם זו הנקמה בזה הזמן קצר אבל השם יתברך 
שמע לקולו על דרך מקום דבר עבדו ועצת מלאכיו ישלים:@09 
@43(יג)@88@63>!11#0053<והנה ספר הישר אחשוב שהיה נקרא כך ואבד עם הגלות 
וכבר רבו בו הפירושים לרבותינו ז"ל וראוי שתדע כי השמש 
יחדש היום ולזה נאמר שהיום ירד מאד כשקרב השמש לערב 
כי אז יחלש אור השמש ומה שיהיה בו אור השמש יותר חזק 
הוא בעת היותו בחצי השמים הנה זה מבואר בנפשו מן החוש 
וזה יתבאר גם כן ממה שאמר וארח צדיקים כאור נוגה הולך 
ואור עד נכון היום ר"ל שאורו יוסף עד נכון היום כן ארח 
צדיקים מתישר תמיד אל תוספת השלמות והוא מבואר 
שבעת היות השמש בחצי השמים לא תוכר בו ירידה כי אם 
בעת ארוך וזה מבואר מאד למי שעיין בחכמת התכונה עיון 
מעט וזה יתבאר גם כן מצד כלי המבט כמו האצטורלביי 
ורביע העיגול כי אז לא תוכר לשמש ירידה באלו הכלים 
בכמו חצי שעה ולזה אמר שכבר עמד השמש אז בחצי 
השמים כי כן היה מחויב כי הם היו אצל גבעון והיו רואים 
השמש על גבעון ולא מהר השמש לרדת כמו שדרך היום 
התמים שלא ימהר השמש לרדת בו ואחשב שאורך עיר גבעון 
היה ממזרח למערב וזאת התנועה לא תוכר מאד לשמש אצל 
חצי היום למיעוט שיעור ירידתו הנה זכר שמצד הנטייה 
הנראית לו מצד הירידה לא יצא שלא יראה כנגד גבעון אף 
על פי שהיתה רחבה צר כי לא מיהר לבוא כמשפט ענין 
השמש אצל סמיכות היום, ובכאן נשלם ביאור דברי זאת 
הפרשה והותרו הספקות הנופלות בה:@09 @43(טו)@88@63>!11#0054<וזכר אחר זה 
חריצות יהושע בענין זאת המלחמה למהר להחרים אלו הגוים 
ושכבר הגיע לישראל מעוצם הצלחה שכלם שבו בשלום לא 
הוכה אחד מהם ולא השתדלו האויבים להכות אחד מהם כי 
נפל פחדם עליהם וזהו אמרו על צד המשל לא חרץ לבני 
ישראל לאיש את לשונו:@09 @43(כד)@88@63>!11#0055<וצוה יהושע לקציני אנשי 
המלחמה שהלכו אתו שישימו רגליהם על צוארי מלכים 
האלה למען ייראו הנשארים מלהלחם בישראל ולזאת הסבה 
תלם על חמשה עצים והושיבום במערה ושמו אבנים גדולות 
על פי המערה עם שזה היה מזכיר לישראל ענין המופת שנעשה בזאת המלחמה:@09 @43(כח)@88@63>!11#0056<עוד זכר שכבר לכד יהושע מקדה ולבנה 
ולכיש ועגלון וחברון ודביר באופן שהכם יהושע מקדש ברנע עד עזה ואת כל ארץ גשן עד גבעון בזמן קצר מדובק באין 
הפסק וזהו אמרו ואת כל המלכים האלה ואת ארצם לכד יהושע פעם אחת ואחר שב יהושע וכל ישראל אל המחנה הגלגל כי 
שם היה המשכן כמו שזכרנו:@09

@86יא.@88
@43(א)@88@63>!11#0057<עוד זכר שכאשר שמע זה 
יבין מלך חצור שלח אל יובב מלך מדון ואל מלך שומרון 
ולמלכים רבים זולתם להתקבץ יחד ולהלחם עם ישראל כדי 
שלא יפלו בידם אחד אחד כמו שעשו שאר המלכים ובאו עם 
רב כחול אשר על שפת הים להלחם עם ישראל:@09 @43(ו)@88@63>!11#0058<ויעד 
הש"י ליהושע שלא יירא מהם ומהמונם כי כעת מחר יתנם 
הש"י חללים לפני ישראל. וצוה לעקור סוסיהם ולשרף 
מרכבותיהם שלא יקחום ישראל ויבטחו בם בענין המלחמות 
ושלא יאמרו שכחם ועוצם ידם עשה להם את החיל אבל יהיה 
מבטחם בש"י ויתבאר להם כי הוא מנצח הגוים האלה ולא 
הם:@09 @43(י)@88@63>!11#0059<וזכר אחר זה שכבר לכד יהושע את חצור ושרפה כי 
ממלך חצור היתה התחלת זאת המלחמה והנה כל העם אשר 
בה לא השאיר כל נשמה ואת כל ערי המלכים האלה ואת כל 
מלכיהם כלם לכד יהושע ויכה האדם אשר בהם לפי חרב עד 
השמידם אותם לא השאירו כל נשמה:@09 @43(יח)@88@63>!11#0060<וזכר כי ימים 
רבים עשה יהושע מלחמה את כל המלכים האלה וזה לאות 
שכבר נתעצל יהושע בענין זאת המלחמה ובראשונה היה 
משתדל בזריזות ולזה אמרו רז"ל שכבר עשה זה כדי להאריך 
חייו כי כבר ייעדו השם כי הוא ינחיל לישראל את הארץ, 
וזכר שלא היתה עיר אשר השלימה את בני ישראל בלתי 
החוי יושבי גבעון שהשלימו עמהם בערמה כמו שזכר וזה 
מורה כי אפילו שבעה עממים אם השלימו עם ישראל היה 
מחייב להם שלא יהרגום אבל יקבלו על עצמם להיות להם 
למס ועבדום ולזה הוא מבואר כי מ"ש בפרשת שופטים כי 
תקרב אל עיר להלחם עליה לתפשה הוא כלל לכל עיר היה 
או שתהיה משבעה עממין או מזולתם ואולם ההבדל בזה בין 
שבעה עממין ובין זולתם הוא שאם לא ישלימו והיו משבע 
עממין יחוייב להם שלא יחיו כל נשמה ואם יהיו מזולתם יחיו 
להם הנשים והטף:@09 @43(כא)@88@63>!11#0061<עוד זכר שכבר הכרית יהושע 
הענקים וכו' והנה נזכר במה שיבא כי כלב בן יפונה הכרית 
הענקים מחברון ועתניאל בן קנז לכד דביר וזה בלתי סותר 
למה שבכאן כי הכל היה מיוחס ליהושע כי הוא היה הראש 
המנהיג אותם בזה:@09 @43(כג)@88@63>!11#0062<והנה נזכר אחר זה כי כבר נשאר 
הרבה עדין מן הארץ לרשתה אלא שעכ"ז כבר חלקה להם 
יהושע בנחלה לישראל לשבטיהם כמו שזכר אחר זה, וזכר 
עם זה שהארץ שקטה ממלחמה כי לא היו נלחמים עם ישראל 
ולא ישראל עמם ואף על פי שכבר נשאר הרבה מן הארץ 
לרשתה.

'''ואולם התועלות המגיעים מזה הספור הם אלו'''. 
התועלת הראשון במצות והוא מה שזכר מענין המזבח הר 
עיבל ומה שנלוה בזה ממה שנצטוו לעשות שם כמו שנזכר 
בפרשת כי תבא והנה התועלת בזו המצוה היא להוסיף אזהרה 
לישראל בענין שמירת התורה ולזה נכתבה שם ובאה שם 
הברכה למול הר גריזים למי שיקימה והקללה למול הר עיבל 
למי שיסור ממנה כי בזה הישרה אל שתדבק בשלמות 
ההשגחה האלהית בישראל ויהיו מפני זה יותר ראוים לירושת 
הארץ. והשני והוא במדות והוא שראוי לאדם להתישב 
בדברים שיעשה אותם שלא למהר בעשייתם בזולת עצה 
ואע"פ שכבר יראה בתחלת המחשבה שהענין ההוא ראוי 
שיעשה הלא תראה מה שקרה לישראל עם יושבי גבעון מפני 
שמהרו לכרות להם ברית טרם ששאלו את פי ה' כי כבר 
השיגה להם החרטה אחר זה כי זה ממה שהביאם לעבור 
באופן מה ממה שצוה בתורה שלא לחיות כל נשמה מהערים 
הקרובות אם לא מהערים הרחוקות אשר לא מערי הגוים 
האלה ר"ל מז' עממין. השלישי והוא במצות והוא כי השבועה 
אשר לפי הדין אינה שבועה כגון זאת לפי שהיתה שבועה 
בטעות עם שכבר היתה באופן מה לעבור על דברי תורה 
ראוי שתקויים עם מי שאינו מאנשי אומתינו כדי שלא יהיה 
שם חלול השם ואולם הכבידו ענין עבודתם כמו שזכרנו לתת 
להם גמול מה על מרמתם. הרביעי והוא במדות והוא שראוי 
לאדון להשגיח על עבדיו להצילם מיד הקמים עליהם הלא 
תראה איך התנהג יהושע עם אנשי גבעון ואעפ"י שכבר רמו 
אותו לעזור להם כנגד ה' המלכים הקמים עליהם. החמישי 
הוא לפרסם ענין הנפלאות שעשה אז השם לישראל בזאת 
המלחמה עד שכבר המית מהם באבני הברד יותר ממה שהרגו 
ישראל בחרב ושתוך הזמן הקצר שהגביל יהושע נשלמה 
נקמת גוי אויביו להורות כי ה' נלחם לישראל ולפרסם זה 
המופת והשארות זכרו צוה שישיבו ה' המלכים תוך המערה 
ולשום אבנים גדולות על פי המערה להעיר כי לנחץ ענין 
המלחמה הזאת לא רצו להמתין שיוציאו המלכים האלה משם 
אבל שמו אז על פי המערה אבנים גדולות ונשארו שם אנשים 
לשמרם בדרך שלא יאחרו ענין המלחמה הזאת וימהרו לרדוף 
אחר הנשארים קודם שיבאו אל עריהם בדרך שתשלם הנקמה 
תוך העת שהגביל יהושע. הששי והוא במדות שראוי לאדם 
בהיותו ביום טובה שישמח בו ר"ל שכאשר יראה היותו 
מצליח במה שעשה ראוי שימהר ויחיש מעשיו ולא ימתין 
לעשות מה שיוכל לעשות ביום אחד למחרת היום ההוא כי 
לא ידע מה ילד יום ולזה תמצא שספר איך עלה הענין 
ליהושע בהשתדלותו בזריזות בענין המלחמה עד שכבר זכר 
שבפעם אחת נצח יהושע מלכים רבים ואת ארצם והם 
עשרים מלכים שנזכרו בענין הלא קודם מלך חצור ואחר זה 
כשהתרשל בזה לא נצח בימים רבים כי אם י"א מלכים 
שתמצא ממלך חצור עד סוף זכר המלכים ההם ולו השתדל 
בזה יהושע בזריזות אולי היה מכלה כל הגוים האלה אשר 
הוא בסוף הענין לישראל לפח ולמוקש:@09


@86יב.@88
@43(א)@88@53>!11#0063<ואלה מלכי 
הארץ עד סוף הספר. @63זכר תחלה מה שנעשה ע"י משה 
מזאת המלחמה ואמר בזה תחלה אשר הכו בני ישראל והנה 
ראוי שייחס זה למשה עמהם כי על ידו נעשה ולזה זכר בסוף 
כי משה עבד ה' ובני ישראל עשו זה והנה לא הזכיר בזה 
תחילה שם משה להורות כי משה אעפ"י שגדלה מעלתו מאד 
הנה היה נצוחו אלה המלכים בזכות ישראל מצד ברית השם 
יתעלה כרות עם אבותיהם כמו שנזכר בתורה, ואחר זה זכר 
מלכי הארץ אשר הכה יהושע ובני ישראל בעבר הירדן ימה 
ושכבר נתנה יהושע לשבטי ישראל ירושה כמחלקותם לפי 
האופן הנזכר בתורה:@09

@86יג.@88
@43(א)@88@63>!11#0064<והנה זכר כי יהושע היה זקן בא 
בימים והארץ נשארה הרבה מאד לרשתה ולא יתכן לו מצד 
זקנותו להשלים המלחמה עם מלכים הנשארים וצווה מאת 
הש"י שיפילה לישראל בנחלה כאילו כבשוה כלה ר"ל לט' 
השבטים וחצי שבט מנשה כי הב' שבטים וחצי לקחו חלקם 
מעבר לירדן ואולם לשבט הלוי לא נתן נחלה כמו שנאמר 
בתורה ואולם נתנו ללוים בארץ ערים לשבת ומגרשיהם 
למקניהם וקנינם כמו שצוה הש"י את משה בתורה:@09

@86יד.@88
@43(ו)@88@63>!11#0065<והנה 
זכר שכבר נגשו בני יהודה אל יהושע בגלגל כי היה המשכן 
שם אז ולזה היה שם יהושע והנה באו לשם עם כלב לכבודו 
כי נשיא היה עליהם ויורה על זה כי הוא לבדו דבר עם 
יהושע ולמדנו ממאמרו זה ארבעים וחמש שנה מאז דבר ה' 
את הדבר הזה אל משה כי שבעה שנים היה זמן כבוש הארץ 
כמו שזכרו רבותינו ז"ל וזה כי בשנה השנית לצאת בני 
ישראל מארץ מצרים נמנו ישראל כמו שנזכר בפרשת 
במדבר סיני ואחר מנינם שלח משה המרגלים ולפי שמעת 
היות משה לפני פרעה עד יום מותו היו ארבעים שנה כי הוא 
היה בן פ' בעמדו לפני פרעה הנה נשארו מעת בא המרגלים 
עד יום מותו ל"ח ויותר על זה מה שנשאר מהשנה השנית 
ולזה ראוי שיובן שמה שאמר בתורה שיעמדו מ' שנה על 
חטא המרגלים יחסה מלת עד והוא ל"ט שנה ולזה הוא מבואר 
שמעת מיתת משה רבינו ע"ה עד שאמר כלב זה המאמר היו 
ה' שנים וחלק מהשנה השביעית ולפי שלא נשלם זה הכבוש 
עד אחר זה וזה כי אחר שכבש כלב את חברון זכר שהארץ 
שקטה ממלחמה הנה זה מבואר שכבר יתכן שיהיו ימי הכבוש 
שבע שנים וכבר זכרו רבותינו ז"ל שימי החלוקה היו ג"כ 
שבע שנים ולא ידעתי לזה סמך שלם וידמה שכבר קבלו זה 
בקבלה:@09

@86טו.@88
@43(ח)@88@53>!11#0066<ועלה הגבול גי בן הנם אל כתף היבוסי מנגב היא ירושלם. @63ידמה מזה המקום שירושלם לא נתחלקה 
לשבטים ואולם מה שאמר אחר זה ואת היבוסי יושבי ירושלם לא יכלו בני יהודה להורישם וישב היבוסי את בני יהודה בירושלם 
יורה שירושלם היתה מנחלת בני יהודה כי לא אמר לא יכלו בני ישראל להורישם אך אמר לא יכלו בני יהודה להורישם, וממה 
שאמר בנחלת בנימין במנין עריהם אשר נפלו להם בנחלה 
וצלע האלף והיבוסי היא ירושלם ידמה כי ירושלם היתה 
מנחלת בני בנימין ולזה נפלה המחלוקת אם נתחלקה ירושלם 
לשבטים אם לא.

@43(כא)@88
 כבר יפול ספק במה שנזכר בכאן מנחלת 
בני יהודה שאחר כך נתנו קצת מעריהם למטה שמעון וזכר 
הסבה בזה כי היה חלק בני יהודה רב מהם וינחלו בני שמעון 
בתוך נחלתם איך יתכן והנה היתה זאת החלוקה כלה בגורל על פי ה' האם נעלם ממנו דבר עד שינתן בתחלה לשבט יהודה 
יותר מהראוי 
ואחר כך כשראה שלא הספיק הוכרח לתת לשבט שמעון מנחלת בני יהודה הנה זה לא 
יתכן שידומה בזה האופן 
ואנחנו נאמר בהיתר זה הספק כי תוך גבולות נחלת בני יהודה שהיו מכוונים מאת הש"י היו מן הערים יותר מן הראוי להם ולא 
נפלו כל הערים ההם לבני יהודה אך נמנו מפני היותם כלם 
בתוך גבולותיהם ואחר זה ביאר מה שהיה מאלו הערים 
לשבט שמעון ובזה נתקיים מה שאמר בתורה אחלקם ביעקב 
ואפיצם בישראל כמו שבארנו שם:@09

@86יז.@88
@43(יד)@88@63>!11#0067<והנה זכר שנחלת בני 
יוסף באה יחד עד שכבר נכללה בגבולות אחרים כמו שנזכר 
פה, וזכר אחר זה שכבר נתרעמו מזה ליהושע ואמרו לו 
מדוע נתת לנו נחלה גורל אחד וחבל אחד ואני עם רב עד 
אשר עד כה ברכני ה' ולכן יתכן שיתוסף זרעם מאד בזה 
האופן עד שלא תכילם הארץ שנפלה להם בנחלה והנה 
יתבאר אופו רבויים מהמספר הנזכרים בפרשת פינחס שכבר 
היו יותר ממטה ראובן ושמעון ובזה נתקיים מה שאמר יעקב 
אפרים ומנשה כראובן ושמעון יהיו לי כמו שביארנו במקומו, 
או ירצו בגורל אחד גורל מוגבל שלא יתכן להם להרחיבו 
במה שעתיד והשיב להם יהושע מה שראוי שיתפייסו בו והוא 
שבתוך נחלתם בעצמה יתכן להם להרחיב גבולם וזה שבהר 
ההוא היה יער גדול ואם יכרתו העצים אשר בו יתכן להם 
לשבת בו:@09 @43(טו)@88@63>!11#0068<ועוד אמר להם שיפנו בארץ הפריזי והרפאים 
הסמוכים להם וילחמו עמהם ויירשו ארצם אם לא יספיק להם 
הר אפרים עם יערו וענו בני יוסף לא יספיק לנו ההר עם 
יערו ומה שאמרת לנו להלחם עם הפריזי והרפאים הנה לא 
נוכל כי רכב ברזל בכל הכנעני היושב בארץ העמק לאשר 
בבית שאן ובנותיה ולאשר בעמק יזרעאל:@09 @43(יז)@88@63>!11#0069<והשיב להם 
יהושע הנה באמת עם רב אתה וכח גדול לך מצד הרבוי אשר 
אתה מתרבה תמיד ולזה הוא מבואר שמה שנתתי לך איננו 
גורל אחד מוגבל שלא יתכן הרחבתו:@09 @43(יח)@88@63>!11#0070<וזה כי הר יהיה לך 
תוכל להרחיב את גבולך בו כי יער הוא ובראתו וזה ממה 
שיתכן לך בקלות מצד היותך עם רב והיה לך עוד תוצאות 
ההר ההוא ותרחיב גבולך מהצד ההוא כי תוריש את הכנעני 
מצד כחך הגדול והמלחמה עמו לא יתכן לזולתך משאר 
השבטים לפי שרכב ברזל לו וחזק הוא אך אתה תנצחהו כי 
עם גדול אתה וכח גדול לך:@09

@86יח.@88
@43(א)@88@63>!11#0071<והנה זכר אחר זה שכבר 
נקהלו כל עדת בני ישראל שילה וישכינו שם את אוהל מועד 
ולקחוהו מהגלגל והנה זכר שהארץ אשר נכבשה היתה 
לפניהם והיו רואין אותה וחלקו אותה לשבטים הנזכרים 
שיצאה נחלתם בכללה תוך המקום הנכבש ואולם השבטים 
הנשארים לא נתבררה נחלתם עדין בכללות ואף על פי 
שנתברר מה שיגיע לנחלתם מהארץ הנכבשת ולזה אמר 
שכבר נותרו בבני ישראל אשר לא חלקו את נחלתם שבעה 
שבטים וכו':@09 @43(ד)@88@63>!11#0072<לזה צוה יהושע שישלחו שלשה אנשים 
לשבט ויתהלכו בארץ ויכתבו אותה לפי נחלתם ויבאו אליו 
כדי להשלים להם הארץ בכללה וזה לאות שאחר שנתחלקה 
הארץ אשר כבשו יהושע ובני ישראל הוציאו אוהל מועד 
מהגלגל ולזה אמרו רז"ל שכבר עמד שם י"ד שנה שבע שכבשו ושבע שחלקו.
@43(ה)@88
והנה יספק מספק איך צוה להם לכתוב את הארץ 
שבעה חלקים והנה לא היו השבטים שוים והתורה צותה להרבות לרב נחלתו ולהמעיט למעט ואם אמרנו שהם היו יודעים 
מספר כל שבט ושבט אשר להם תחלק הארץ ולפי היחס ההוא היו כותבים החלקים הנה לא יהיה רושם ליריית הגורל אחר זה 
כי לא יתכן שיגיע לשבט ההוא כי אם החלק אשר כתבו לו 
לפי היחס הנכון בעיני ששבעת החלקים היו שוים וירה 
הגורל אחר זה יהושע לפני ה' בשילה ומשם לקח כל אחד 
מהשבטים ההם חלקו לפי הראוי לו אם מעט הוסיפו לו החלק 
הראוי לו ואם היה יותר רב מהראוי לו פחתו לו:@09

@86יט.@88
@43(נ)@88@63>!11#0073<ואחר זה 
זכר שכבר נתנו ליהושע בן נון העיר אשר שאל והיה זה ע"פ 
ה' להעיד שלא היה משוא פנים בענין ירושת הארץ:@09

@86כ.@88
@43(ב)@88@63>!11#0074<ואחר 
זכר שכבר נתנו ערי מקלט מעבר לירדן כמו שבאה המצוה 
בזה בתורה ולא נצטרכנו לפרש בזה המקום דבר זו המצוה לפי שכבר פירשנו זה בבאורינו לדברי תורה ונתנו גם כן ללוים 
ערים לשבת ומגרשיהם לבהמתם כמו שנזכר בתורה וזה גם כן היה על פי השם יתברך ובזה נשלם ללוים מה שאמר אחלקם 
ביעקב וגומר כי היו מפוזרים בכל השבטים:@09

@86כא.@88
@43(מג)@88@63>!11#0075<ואח"ז זכר 
שלא נפל דבר מכל הדבר הטוב אשר דבר ה' אל בית ישראל 
הכל בא ואף על פי שכבר נשארו בהן עדין כמו שזכר במה 
שקדם הנה זה בלתי סותר מה שנזכר בזה המקום כי כל 
הגוים אשר נלחמו בהם נפלו בידם ואולם נשארו אלו בסבת 
עצלות יהושע וישראל לא בסבת העדר השגחת השם יתברך 
מהם:@09

@86כב.@88
@43(א)@88@63>!11#0076<ואחר זכר שכבר קרא יהושע לראובני ולגדי ולחצי 
שבט מנשה והזהירם מאד לשמור התורה וברכם ושלחם 
לאהליהם בנכסים רבים ומקנה רב ובזהב ובכסף ובנחשת 
וברזל ובשלמות הרבה כי חלקו שלל אויביהם עם אחיהם וכן 
היה ראוי כי כן חלקו כל ישראל שלל הערים אשר באו להם 
בנחלה כמו שנזכר בתורה:@09 @43(י)@88@63>!11#0077<עוד זכר שבשובם לנחלתם 
מעבר לירדן בנו אצל הירדן מזבח גדול למראה וחשבו 
ישראל שעשו זה להקריב עליו ונקהלו שילה לעלות עליהם 
לצבא והיתה עצתם לשלוח להם תחלה פנחס בן אלעזר הכהן 
ועשרה נשיאים עמו מתשעת המטות וחצי המטה לדעת מה 
זה ועל מה זה ולהזהירם ולהוכיחם על זה כי כבר הוזהרו 
בתורה מעשות במת ציבור זולתי משכן ה' וגם במה ליחיד 
נאסרה מעת באו אל המנוחה ואל הנחלה והנה היה משכן 
שילה מנוחה כמו שנתבאר בסוף זבחים ובית עולמים היה 
נחלה ולפי זה הענין היה מרד בה' כי הכונה בשלא יעבד 
השם יתברך כי אם במקום אחד הוא להורות על היותו אחד 
כמו שביארנו בביאורנו לדברי התורה וזה הפך מה שעשו 
ישראל כשנשקעו בע"ג עד שתמצא שכבר היו להם בתי 
עבודת אלילים בכל עריהם אמר הנביא מספר גנותן כי מספר 
עריך היו אלהיך יהודה הנה אמרו ישראל לעלות עליהם לצבא 
להוכיחם על זה ולבער הרע מקרבם כי זה מדרכי התורה כמו 
שנתבאר בתורה בעיר הנדחת ולזאת הסבה עלו ישראל לצבא 
על אחיהם על דבר פילגש בגבעה והסבה בזה שישמעו 
הנשארים וייראו ולא יוסיפו לעשות הרע הזה כי אולי ילמדו 
מזה הנשארים ויסתבכו כלם בזה הפועל המגונה הלא תראה 
כי ירבעם בן נבט התחיל במרד ונמשכו למריו כל מלכי 
ישראל הבאים אחריו ונשקעו בו גם כן בסוף הענין מלכי 
יהודה והיה זה סבת גלות ישראל מארצם ואבדן רבים מהם 
ולזאת הסבה אחשב שאמרו פנחס והנשיאים לבני ראובן 
ולבני גד ולחצי שבט המנשה המעט לנו את עון פעור אשר 
לא הטהרנו ממנו עד היום הזה ויהי הנגף וגו':@09 @43(יח)@88@63>!11#0078<ואתם 
תשובו היום מאחרי ה' והיה אם אתם תמרדו בה' היום ומחר 
אל כל עדת ישראל יקצוף והנה אמרו זה כי אולי זה העון 
משך לב קצת העם עד שכמעט לא הטהרו ממנו עדין כי 
קצתם למדו מזה ונסתבכו בחטא הסתבכות מה כי זה דרך 
המרי ועוד כי הנגף היה בעדת ה' בעבור חטא היחידים מצד 
התאחדות שהיו מתאחדים בו כלל העם יקרה עונש לכלל 
בעבור חטא היחיד כמו שביארנו הסבה בזה בעון עכן ולזה 
יקרה שישובו היום מאחרי ה' ומחר אל כל עדת ישראל 
יקצוף אם מפני ההתאחדות שיהיה סבה לסור השגחות השם 
יתברך מהם כמו שבארנו במה שקדם ויקרה מזה העונשים 
בכללם על חטא אלו השבטים אם מפני המשכם אל החטא 
ולמדם קצתם מקצתם ולזה אמרו אותנו אל תמרדו כי מרדם 
בה' יהיה מרד בחטא ויהיה מרד בהם כי יראתם פן יספו 
בעונם ומצד האחר היה מרד גם כן וזה כי הפרטים הם תחת 
הכלל ושם היתה סנהדרי גדולה אשר כל השבטים היו 
תחתיהם ואם יפרדו מהם ימרדו בזה:@09 @43(כה)@88@63>!11#0079<והנה היתה 
תשובתם כי לא עשו זה לא לעולה ולא לזבח אך להיות להם 
לזכר כי הם מעם ה' ומארצו יצאו והמעבר היה רק בינם ובין 
ארץ ישראל ולזאת הסבה קראו שם המזבח כי עד הוא 
בינותינו כי ה' האלהים:@09 @43(ל)@88@63>!11#0080<וישר הדבר בעיני פנחס ובעיני 
הנשיאים וישבו מאתם אל בני ישראל וברכו בני ישראל את 
השם הנכבד ששמר אותם מעלות לצבא:@09

@86כג.@88
@43(ב)@88@63>!11#0081<ואחר זה זכר 
שכבר קרא יהושע לכל ישראל רוצה לומר למנהיגים אותם 
כי הוא רחוק שידבר דבריו עם כל ישראל והנה אלו 
המנהיגים זכר בהדרגה וזכר הזקנים תחילה והם הסנהדרין 
לפי מה שאחשוב כי שם היה קבוץ החכמים והם המנהיגים כל 
העם ואחר זכר ראשי העם והם הנשיאים שכל אחד מהם ראש 
לשבט אחד ואחר זכר ראשי עיר ועיר והם השופטים 
והשוטרים והודיעם מה שנמשך להם מהטוב בלכתם אחר 
השם יתעלה ומה שנמשך להם מהרע בעזבם אותו ולזה הזהירם 
מהתחתן בגוים הנשארים בזמן ההוא כדי שלא ילמדו 
ממעשיהם ויבואו לעבור ברית ה' ולעבוד אלהים אחרים 
והזהירם גם כן שלא יזכירו שם אלהיהם ולא יגרמו להשבע 
בשמם ושלא יעבדום ושלא ישתחוו כמו שבאו האזהרות על 
כל זה בתורה להודיעם שאם יעשו זה יהיה סבה לאבדם מעל 
הארץ הטובה אשר נתן להם ה' וצוה אותם לאהבה את ה' 
ולדבקה בו ושיחזקו מאד לשמור ולעשות ככל הכתוב 
ולבלתי סור ממנו ימין ושמאל והנה קרא ימין ההוספה על 
דברי תורה וקרא שמאל הגרעון ממנה כי בזה יהיה נוטה 
מדרכי התורה:@09

@86כד.@88
@43(א)@88@63>!11#0082<ועוד זכר אח"ז שכבר אסף יהושע כל 
שבטי ישראל שכמה והביאם שם בברית ה' כשקיימו וקבלו 
עליהם שנית לעבוד את ה' והנה עשו זה יהושע להוסיף להם 
אזהרה שלא יעבדו אלהים אחרים כי נגלה לו מצד הנבואה 
כי סופן ללקות בזה והנה יוסיף זה להם החזקה מהמשך אחר 
העון הזה כי הם בעצמם קבלו עליהם זה לפני האלהים ולולי 
זה לא היה צריך לזה כי במה שנקשרו ישראל במעמד הר סיני 
נקשרו אלו הבאים אחריהם:@09 @43(ב)@88@63>!11#0083<והנה זכר להם זה הנביא מה 
שאמר שהפליא חסדו השם יתעלה לנו והוא כי מתחלה היו 
כל אבותינו עובדי ע"ג והיה מושבם בעבר הנהר והש"י לקח 
משם אברהם אבינו והביאו לארץ כנען להיות הארץ ההיא 
נבחרת כדי שיהיה זרעו יותר שלם:@09 @43(ג)@88@63>!11#0084<והנה זכר כי הוליך 
אותו בכל ארץ כנען כי המקומות רבים מהנה היו ובכלם באה 
אליו הנבואה להורות על שלמות הארץ ההיא למי שהיה מוכן 
אל השלמות:@09 @43(ד)@88@63>!11#0085<והנה זכר שנתן לו את יצחק ולא הזכיר 
שאר הבנים כי ביצחק לבדו יקרא לו זרע ואולם ביצחק זכר 
שנתן לו את יעקב ואת עשו ולא נמנע מלהזכיר עשו לפי 
שהיה לו צורך להזכיר כי נתן לו את הר שעיר לירושה 
ונמנעו ישראל מלהלחם עמם עליה כמו שנזכר בתורה ואולם 
מבני אברהם לא היה אחד שהזהרתנו התורה מלהלחם עמם, 
וזכר שיעקב ובניו ירדו מצרים והוציאם משם הש"י ע"י משה 
ואהרן כאשר הרבה להכות את מצרים ואחר זה רבו עליהם 
ורדפו אחריהם המצרים בחיל גדול וברכב ובפרשים והשיגו 
אותם חונים על הים עד שלא יכלו לברוח מהם והפליא השם 
יתברך חסדו עמהם ושם ענן חשוך מאוד בין ישראל ובין מצרים 
וסבב שטבעו המצרים בים באופן שנזכר בתורה והנה עיני 
קצת הדור ההוא רואות בזמן ההוא אלו האותות והמופתים 
אשר עשה הש"י במצרים ואחר זה ישבו במדבר ימים רבים 
בסבת המרגלים ואחר זה הביא אותם אל ארץ האמרי היושב 
בעבר הירדן והיא ארץ סיחון ועוג שני מלכי האמרי ויירשו 
ישראל ארצם מצד העזר האלהי לא בחרבם ולא בקשתם 
ואחר זה השתדל בלק בן צפור להלחם בישראל כשקרא 
לבלעם בן בעור לקלל אותם ולא אבה הש"י לשמוע אל 
בלעם ויברך ברוך אותם והצילם השם יתברך ממנו כמו שנזכר 
בתורה, ואח"ז עברתם את הירדן ובאתם אל יריחו וירשתם 
אותה ואחר זה נלחמו בהם בעלי יריחו והם מלכי האמרי 
והפרזי והכנעני והחתי והגרגשי החוי והיבוסי שנלחמו עם 
ישראל כמו שנזכר בזה הספר וזה ממה שיורה שכל אחד 
מהמלכים ההם היה לו חלק מה ביריחו כמו שזכרו רז"ל:@09 
@43(יב)@88@63>!11#0086<והנה שלחתי לכם הצרעה ר"ל שחדש להם נזקין הוזקו 
בהן זולת חרב המלחמה:@09 @43(יד)@88@63>!11#0087<ואחר שזכר כל הטובות שחנן 
השם יתברך את ישראל צוה אותם לירא את ה' ולעבוד אותו 
ולהסיר את אלהי הנכר מקרבם:@09 @43(טו)@88@63>!11#0088<ולפי שידע מתכונתם אז 
שלא לעבוד ע"ג עם מה שמשך לבם אל זה בדברים אלו אמר 
להם שאם רע בעיניהם לעבוד את ה' ובחרו להם אלהי 
אבותיהם אשר מעבר הנהר שהרחיקם הש"י מזה בכל עז ולזה 
לקח את אברהם משם והוליכו את ארץ כנען שלא לעבד 
אלהי האמרי אשר הביאם השם יתברך לשבת בארצם 
כשהורישום את ארצם והנה אמונותיהם הכוזבות ומנהגותיהם 
הפחותים היו סבה שהקיאה הארץ אותם כמו שנזכר בתורה 
כי ברשעת הגוים ההם ה' מורישם מפניהם וזה היה ג"כ סבה 
להרחיק ישראל מאלהיהם לעבדם והודיעם גם כן יהושע עם 
זה שאם יבחרו לעבוד אלהים אחרים שלא יסכים עמהם אך 
הוא וביתו יעבדו את ה' כדי להרחיקם עוד מלבחור בע"ג, 
והנה היה ההשתדלות באלו כדי שיקבלו עוד הדור ההוא לפני 
האלהים שלא לעבוד ע"ג כי זה היה ראוי שירחיקם יותר 
מהמשך אחר ע"ג אחרי מות יהושע ועכ"ז לא נשמרו מזה 
כמו שנזכר בראש ספר שופטים:@09 @43(טז)@88@53>!11#0089<ויען העם וגו'. @63וענה 
העם כי חלילה להם מעבוד אלהים אחרים עם ראותם הטובות 
והנפלאות שחננם הש"י:@09 @43(יט)@88@63>!11#0090<והנה להרחיקם עוד מעבוד ע"ג 
אמר להם כי אחר שיכנסו לעבודתו יתברך תקשה להם מאד 
עבודתו כי לא ישא לפשעיהם אם יסורו מאחריו לעבוד ע"ג 
אך יכלה אותם אחר אשר הטיב להם ולא אמר להם זה יהושע 
שיהיה הענין בבחירתם לסור מאחרי ה' כי כבר נקשרו בזה 
כל הדורות במעמד הר סיני אך אמר להם זה להוסיף להם 
הרחקה מעבוד ע"ג כמו שזכרנו שם שכבר היה יודע מטוב 
תכונתם בעת ההיא שהם לא יסכימו בשום פנים לעבוד זולתי 
הש"י ואחר זה אמר להם יהושע שהם עדים בהם כי הם בחרו 
לעבוד את ה' להרחיקם יותר במה שאחר זה מעבוד ע"ג:@09 
@43(כג)@88@63>!11#0091<ואמר להם שיסירו את אלהי הנכר אשר בקרבם ויטו 
לבבם אל ה' אלהי ישראל והוא אמר להם זה שאם נפתה לבם 
בסתר מאחת העבודות האלו אשר לאנשי הארץ יסירו מלבם 
הדעות הנפסדות בהם והם לא הודו שיצטרכו לזה אך השיבו 
כי הם יעבדו את ה' אלהי ישראל וישמעו בקולו:@09 
@43(כה)@88@53>!11#0092<ויכרת יהושע ברית לעם. @63על זה להיותם עובדים את 
ה' ולהשאיר זכר לזה המעשה למען יבושו ישראל אם יסורו 
מאחרי ה' כתב יהושע את הדברים האלה בספר תורת 
האלהים והקים אבן גדולה תחת האלה אשר במקדש ה' להיות 
לזכר ולעדות על זה המעשה כמו שעשו יעקב ולבן במעשה 
הגל והמצבה להיות לעד ביניהם על בריתם את ה':@09 @43(ל)@88@63>!11#0093<אחר 
זה זכר שכבר מת יהושע בן מאה ועשר שנים וקברו אותו 
בגבול נחלתו:@09 @43(לא)@88@63>!11#0094<וזכר עוד שכבר עבדו ישראל את ה' כל 
ימי יהושע וכל ימי הזקנים אשר האריכו ימים אחרי יהושע 
ואשר ידעו את כל מעשה ה' אשר עשה לישראל והם יוצאי 
מצרים כי זולתם לא ידעו את כל המעשה וזכר אחר זה כי 
עצמות יוסף קברו במקום ההוא שהיה לבניו לנחלה וכי 
אלעזר בן אהרן מת וקברו אותו בגבעת פנחס בנו אשר נתן לו 
בהר אפרים ואם יאמר אומר איך היתה לפנחס אם לא היתה 
לאלעזר אמרנו לו כי תכף שמת אלעזר היה יורשו פנחס לפי 
שרשי התורה ולזה כשנקבר נקבר בגבעת פנחס בנו ואולם 
רבותינו ז"ל אמרו בפרק יש נוחלין כי פנחס ירשה מאשתו 
וזה דרך דרש ואמנם הפשט הוא לפי מה שכתבנו.



'''ואולם 
התועלות המגיעות מזה הספור הם אלו'''. הא' הוא לפרסם 
עוצם השגחת הש"י לישראל ושכבר קיים מה שנשבע 
לאבותינו ולזרעם שיתן להם את הארץ ולזה זכר מה שירשו 
מהארץ ע"י משה וע"י יהושע והמלכים הרבים אשר נפלו 
בידם. הב' הוא במדות הוא שראוי לכל אדם שלא יקצר 
מעשות מה שאפשר מהטוב בחייו הלא תראה כי יהושע מפני 
שלא יכול להשלים ירושת הארץ לישראל לא קצר לעשות 
מה שהיה אפשר לו מהטוב והוא הפלת הארץ בנחלה לשבטים 
כי בזה היה תועלת כי הוא היה נביא ולא תשלם זאת החלוקה 
בשלמות למי שאינו נביא כי על פי ה' היתה כמו שזכר עם 
שכבר נמשך מזה תועלת שאם חלקו הארץ הנכבשת לבד היו 
ישראל מתעצלים בירושת הנשאר מהארץ לדעתם שמה 
שיכבשו יגיע לכלל ישראל הנה לא יקום אחד מהשבטים אם 
לא יקומו כלם ואולי תהיה זאת העצלה סבה שלא תשלם להם 
ירושת הארץ אך כשידע כל שבט המגיע לו מזה יזדרז 
לכבוש הארץ ההיא לפי מה שאפשר ואם הוצרך אל העזר 
יבקש אותו מאחד השבטים או יותר והבטיחו שהוא יעזור 
אותו גם כן לכבוש חלקו כמו שמצאנו שעשה שבט יהודה 
ושבט שמעון לפי מה שנזכר בראש ספר שופטים. השלישי 
הוא בזכירה המגיע לשבט ושבט מהארץ להצילם מהקטטה 
והמריבה אם ברוב הימים יפול מחלוקת ביניהם בענין הארץ 
הנה מה שנזכר בזה המקום מהמגיע לחלק מהם ישמרם 
מהקטטה. הרביעי הוא להזכיר קיום מה שייעד השם יתברך 
לכלב באשר מלא אחרי ה' ולא הלך בעצת שאר המרגלים 
שהארץ אשר דרכה רגלו בה תהיה לו לנחלה ולבניו. החמשי 
הוא להודיע שכבר נתקיים ייעוד השם יתברך בשבט שמעון 
ולוי במה שאמר יעקב אחלקם ביעקב ואפיצם בישראל כי 
כבר היו נחלותיהם מפוזרות כמו שזכרנו. הששי הוא להודיע 
שכבר קיימו ישראל מה שצוו בתורה להבדיל ערי המקלט 
ולתת ללוים ערים לשבת ומגרשיהן לבהמתם והנה קבצנו 
שתי המצות יחד כי ידמה שערי הכהנים והלוים כלם קולטות 
והנה התבאר מן התורה כי המזבח היה קולט ההורג בשוגג 
ולזה הוצרך לומר בהורג במזיד מעם מזבחי תקחנו למות כמו 
שביארנו שם וידמה כי מפני שכלל ערי המקלט עם ערי 
הלוים הנשארות בזה המספר ואמר בסוף שהם ערים מ"ח 
ומגרשיהן שכבר הקישן זו לזו ולזה תהיינה כלם קולטות. 
השביעי והוא מה שלמדנו מהמזבח שבנו השבטים אשר 
מעבר הירדן כי כשירצה האדם דבר אפשר שיתחדש ממנו 
הפסד או נזק ראוי שיתחכם להסירו קודם בואו ולא ימנעהו 
מזה ראותו שלא יתכן הגעת ההפסד או הנזק ההוא כי אם 
לעתים רחוקים הלא תראה כי אלו השבטים כשראו כי בארך 
הזמן יהיה אפשר שיסבב היות הירדן מפסיק ביניהם ובין ארץ 
ישראל שישביתו בניהם מעבוד את ה' התחכמו להמציא דבר 
נשאר מורה שגם הם מעם ה' ולזה בנו שם המזבח ההוא 
שיהיה בתבנית מזבח ה' וקראו שמו כי עד הוא בינותינו כי 
ה' האלהים ויהושע כאשר ראה גם כן אפשרות סור ישראל 
מאחרי ה' מצד מה שנשארו מן הגוים ההם שלא החרימום גם 
כן לפי מה שאפשר להצילם מזה והביאם מזה אל שיקבלו 
עליהם שנית את האלהים לעבדו ולאהבה אותו ושלא לסור 
מאחריו להרחיקם יותר מזה העון. השמיני הוא שלמדנו 
מענין שלוח פנחס והנשיאים לשבטים שהיו מעבר לירדן 
לחקור אמתת הענין קודם עלותם עליהם לצבא והוא כי גם 
בענינים אשר יחשב שאין להמתין עליהם לעשותם כי אם 
תכף צריך להתישב ולחקור הענין הלא תראה כי לולא זאת 
החקירה היה נמשך מזה נזק רב בעלות בני ישראל לצבא על 
אחיהם והנה יחשב שאין להמתין על אלו הדברים שהם כנגד 
השם יתברך מפני הסבות שזכרו פנחס והנשיאים לשבטים 
האלו בזה המקום ולזה תמצא שלא המתין פנחס לקחת עצה 
ממשה רבינו בדבר זמרי אמרו רבותינו ז"ל כל מקום שיש 
חלול השם אין חולקין כבוד לרב ומזה המקום יותר הספק 
איך לא נמלכו ישראל בזה ביהושע שהיה נביא עם שהיה 
מהענינים הראויים לעשות לפי משפטי התורה בהטלת 
העונשים ראוי שיהיה המעשה בהם לפי דרכי התורה באופני 
החקירה המיוסדת בתורה לא שישאלו איך האמת בזה לנביא 
ואם באנו לבאר זה בזה המקום יארכו הדברים יותר מהראוי 
למה שאנחנו בו. התשיעי הוא מה שלמדנו שראוי לכל אדם 
שישתדל שיהיה נקבר בגבול משפחתו להשאיר שמו ולזה 
זכר בהקבר יהושע בגבול נחלתו והקבר יוסף בגבול נחלת 
בניו והקבר אלעזר בן אהרן בגבעת פנחס בנו ומזה המקום 
למדנו התועלת שהגיע מזה הצד ליוסף כשנחלקו בניו לשני 
שבטים וזה כי בזה היה רבוי בגורלות לבני רחל ויתכן יותר 
שיגיע מקום קבורתה בנחלה לאחד מהם וכבר נתבאר שכן 
היה לפי מה שנזכר בספר שמואל:@64

@43(כו)@88@53>!11#0268<ויהי לו אלף 
וארבע מאות רכב. @63הנה כתוב בדברי הימים בזה המקוה 
ארבעת אלפים אורוות ובמה שקדם כתוב ארבעים אלף אורות 
סוסים למרכבו וכבר התרנו הספק הזה במה שקדם בשאמרנו 
שמה ארבעים אלף היו ארבעת אלפים שהיו בהם סוסים 
ומרכבות ובשאר היו בהם סוסים בלא מרכבות אם כן היו לו 
ארבעת אלפים רכב לכל הפחות ואיך אמר פה שהיו לו אלף 
וארבע מאות רכב לבד והנראה בעיני שאלו האלף וארבע 
מאות רכב אסף אותם שלמה ממקומות רבים לבחור היותר 
נבחרים ואולי אספם מהסוסים שהיו מביאים לו למנחות כי 
הם היו נבחרים בלי ספק ואלו היו הנבחרים שבמרכבות אשר 
לשלמה והנחה אותם בערי הרכב אשר לו שהיו בהם אורות 
לכלכלם שם וקצתם השאיר עם המלך בירושלים כדי שיהיו 
יותר קרובים אליו:@09 @43(כח)@88@53>!11#0269<ומוצא הסוסים אשר לשלמה 
ממצרים. @63זה שב לפי מה שאחשוב אל מה שזכר למעלה 
והמה מביאים איש מנחתו כלי כסף וכלי זהב ושאר הדברים 
שזכר שהיו באים לשלמה מדי שנה בשנה והרצון בו ומוצא 
הסוסים ממצרים היה גם כן לשלמה ר"ל שכל מי שהיה 
מוציא סוס ממצרים היה נותן דבר ידוע לשלמה כי ממצרים 
לא יצא סוס כי אם ברשות המלך והנה נתן פרעה דינו בזה 
הענין לשלמה:@09 @53>!11#0270<ומקוה סוחרי המלך יקחו מקוה במחיר. 
@63הנה הרצון במקוה בגדי שש כי כמו שהחוט יקרא תקוה כן 
יקרא הנארג מהחוטין מקוה והנה היה במצרים בגדי פשתן 
חשובים מאד כמו שנתפרסם והנה לא היו מוציאים אותם אלא 
ברשות המלך ואותו הכח נתן פרעה לשלמה ולרוב המצא 
הסוסים והשש במצרים לא יהיה האדם רשאי לרכוב על סוס 
או ללבוש בגדי שש אם לא מרשות המלך כדי שיוכר בין 
השרים ובין העבדים והנה הרצון בזה כי מוצא הסוסים 
ממצרים ומוצא המקוה הכל היה לשלמה וזכר כי סוחרי המלך 
שלמה היו לוקחים מקוה במחיר מעם מצרים כי המוצא היה 
לשלמה לזה היו הרוצים להוציאו משם קונין אותו מסוחרי 
המלך ומזה היה מגיע תועלת רב לשלמה ר"ל מהסוסים 
והמקוה כי סוחרי המלך היו קונין זה המוצא ממנו בסך רב 
לסוסים ולמקוה והנה קצר המאמר כי סוחרי המלך היו גם כן 
לוקחים הסוסים שם ומידם יקחום כל מי שירצו להוציאם 
ממצרים:@09 @43(כט)@88@53>!11#0271<ותעלה ותצא מרכבה ממצרים. @63ר"ל כי 
בהעלות המרכבה ממצרים לארץ ישראל והוצאתה יתנו שש 
מאות כסף לשלמה ובמוצא הסוס יתנו חמשים ומאה כסף כי 
המרכבה ארבעה סוסים וכן מה שיוציאו מהסוסים למלכי 
החתים ולמלכי ארם היו מוציאים אותם ברשות סוחרי המלך 
והם היו לוקחים זה הסך מהם לסוס ולרכב, ואפשר שנאמר 
שהרצון באמרו ומקוה כי מוצא הסוסים אשר לשלמה 
ממצרים היה מגיע ממנו גם כן מקוה לשלמה והם בגדי שש 
שהם בגדי מלכות וזה כי סוחרי המלך היו לוקחים מקוה 
במחיר מה שראוי שיותן לשלמה מן המוצא והסך שהיה ראוי 
לשלמה מהמוצא הוא שש מאות כסף לרכב ומאה וחמשים 
לסוס, ואפשר גם כן שיהיה הרצון באמרו וכן לכל מלכי 
החתים ולמלכי ארם בידם יוציאו כי מה שיצא מארצם היה 
נתן המוצא לשלמה וביד סוחרי המלך וברשות היו מוציאים 
היוצא משם:@09 @43(א)@88@53>!11#0272<והמלך שלמה אהב נשים וגומר. @63הנה גנה 
אותו משני צדדין האחד שהוא לקח נשים מן הגוים אשר 
הזהירה התורה שלא נתחתן בם כדי שלא יטו את לבבינו 
אחרי אלהיהם, והצד השני מפני שהרבה לו נשים אשר 
הזהירה התורה אותו מזה בפרשת שופטים ואם אמר אומר 
שכבר ראוי שנחשוב שנתגיירו כבר קודם שלקחתם שלמה 
הנה עם כל זה לא היה נמלט מהגנות כי בת פרעה היתה 
אסור לבא בקהל ה' גם אחר שנתגיירה כי דור שלישי לבד 
מותר להם לבא בקהל ה' והעמונית ומואבית הם גם כן מעם 
שאינו ראוי לבא בקהל שנאמר לא יבא עמוני ומואבי בקהל 
ה' ואף על פי שנקבותיהם לא נאסרו לבא בקהל כמו שבארנו 
שם הנה לא היה ראוי למלך שיבא בהן כי הזרע שיהיה לו מהן 
אי אפשר שיהיה שלם מאד וכבר היה ראוי לשלמה שידקדק מאד 
שיהיה זרעו שלם עם ה' כדי שיתקיים לו הברית שכרת השם 
לדוד אביו להתקיים לו המלוכה תמיד אם ישמרו בניו תורתו 
הלא תראה שרחבעם היה בן עמונית ועשה הרע בעיני ה' 
ועוד כי מפני שהניח שלמה את נשיו לעבוד אלהיהן הרי הן 
כאילו לא נתגיירו והנה אמר ואת בת פרעה מלך מצרים לפי 
שבה נטה יותר מדרכי התורה ממה שנטה בלקיחת שאר נשיו 
הנכריות והיא גם כן היתה חביבה לו מאד עד שכבר בנה לה 
בית באופן הנזכר במה שקדם:@09 @43(ד)@88@53>!11#0273<ויהי לעת זקנת שלמה 
נשיו הטו את לבבו אחרי אלהים אחרים. @63אחר שזכר 
שנשיו הטו את לבבו לא היה צריך לומר ולא היה לבבו שלם 
את ה' אלהיו כלבב דוד אביו אם היה הרצון בזה ששלמה היה 
עובד אלהים אחרים ולזה הוא מבואר שהרצון בו שאהבתו 
נשיו הטה את לבבו להניחם לעבוד אלהים אחרים ולהעלים 
עיניו מהם ומזה גם כן התבאר כי אמרו וילך שלמה אחרי 
עשתרות אלהי צידונים ואחרי מלכום שקוץ עמונים הרצון 
שהניח לנשיו הצידוניות והעמוניות לעבוד אלהיהם והעלים 
עיניו מהם ולזה אמר ויעש שלמה את הרע בעיני ה' ולא מלא 
אחרי ה' כדוד אביו כי אם היה ממלא אחרי ה' לא היה סובל 
לנשיו לעשות זה העון הנפלא והעד עוד על זה שהרצון בו 
שהוא העלים עיניו מנשיו והניחם לעבוד אלהים אחרים אמרו 
וכן עשה לכל נשיו הנכריות מקטירות ומזבחות לאלהיהן 
באר בזה שחטא שלמה היה הניחו נשיו שתהיינה מזבחות 
ומקטרות לאלהיהן וזה ממה שאין ספק בו ולזה אז יבנה 
שלמה במה שהוא כאילו בנאה אחר שהניח נשיו לבנותה 
ובכלל הנה לקחו אותם היה סבה לבנות אלו הבמות לעבודת גילולים 
ולזה היה שלמה סבה לבנינם ובכלל הנה הוא מן השקר באיש 
חכם כשלמה שיצא לאלו ההבלים והשקוצים עם היותו משיג 
השם יתברך יותר מזולתו מהאנשים וכבר יעיד על זה גם הספרים 
שחבר ברוח הקודש ונראה אליו גם כן השם יתברך פעמים ולזה לא יתכן 
באיש כמוהו שיהיה עובד עבודת גילולים וראוי שתדע שכבר יאמר 
שכבר עשה פלוני דבר אם בשעשאו בעצמו אם בשעשאו על 
ידי שליח כמו שאמר שלמה בנה בניתי בית זבול לך וכבר 
יאמר גם כן שהוא עשאו כאשר לא מיחה בעושה אותו והיה 
בידו למחות וזה מורגל מאד בלשונות שאתה תראה שישיאו 
האשם בדבר למי שהיה בידו למחות כשלא מחה ויאמרו לו 
שהוא עושה הכל ולזה אחשוב שאמרה תורה הוכיח תוכיח את 
עמיתך ולא תשא עליו חטא רצה לומר שאם לא תוכיחהו תשא 
עליו חטא במה שיחטא בו הוא כאילו עשית החטא ההוא 
בידך ובזה האופן השלישי אמר בזה המקום אז יבנה שלמה:@09 
@43(י)@88@53>!11#0274<וצוה אליו על הדבר הזה לבלתי לכת אחרי אלהים 
אחרים. @63רצה לומר כי ממצות השם יתברך היה מחויב שלא יניח לעבוד 
עבודת גילולים בביתו עם שזה דרך שילכו בניו אחרי אלהים אחרים 
בראותם אמותיהם עובדת עבודת גילולים וכבר עורר אותם השם יתברך כדי 
שיישיר אותו לבלתי לכת אחרי אלהים אחרים כדי שיתקיים 
לו המלוכה ולא יגלו ישראל מעל אדמתם ולא יחרב בית 
המקדש:@09 @43(יג)@88@53>!11#0275<למען דוד עבדי. @63מגיד שמההשגחה על האב 
תמשך לבן והנה למען דוד עבדו השגיח בשלמה שלא יקרע 
דבר מהממלכה ממנו בחייו ולמען דוד עבדו השגיח בזרע 
שלמה שלא תסור מהם הממלכה לגמרי, והנה קרא שבט אחד 
יהודה ובנימין מפני היות נחלתם יחד:@09 @53>!11#0276<ולמען ירושלם אשר 
בחרתי. @63רצה לומר כי מפני שנבחר ירושלם לנצח להיות בו בית 
המקדש ארצה שהמולך בו תתקיים מלכותו שם תמיד עם 
שזה יהיה סבה להעמיד ענייני בית המקדש באופן יותר שלם 
כי כל אחד מהמלכים האלו ישתדל בתקונו מפני שבנוהו 
אבותיו:@09 @43(טו)@88@53>!11#0277<ויהי בהיות דוד את אדום. @63רצה לומר שדוד היה 
את אדום לקבר את החללים לטהר הארץ בעת שעלה יואב 
שר הצבא על אדום להכות ואחר זה ספר שכבר הכה יואב כל 
זכר באדום:@09 @43(יח)@88@53>!11#0278<ויקחו אנשים עמם מפארן. @63יתכן 
שלקחום כדי שיהיו עמו עם רב וזה יהיה סבה שיכבדהו 
פרעה וינשאהו עם שהם גם כן העידו שהוא מזרע המלוכה 
ולזה נתן לו פרעה מה שנתן:@09 @53>!11#0279<ולחם אמר לו. @63רצה לומר שכבר 
אמר לתת לו לחם חקו תמיד:@09 @53>!11#0280<וארץ נתן לו. @63רצה לומר שנתן לו 
ערים יהיה מושל עליהם:@09 
@43(כא)@88@53>!11#0281<ויאמר אל פרעה שלחני ואלך אל ארצי. @63ידמה כי 
חשב הדד להנקם מישראל בראותו כי מתו גבוריהם 
המצליחים במלחמה ועם כל זה לא יוכל בעת שהיה שלמה 
הולך בדרכי ה' כדוד אביו אך לעת זקנתו שנמצא בו זה 
החטא אז היה הדד שטן לשלמה ולישראל ואף על פי שכתוב וישב 
יהודה וישראל לבטח איש תחת גפנו ותחת תאנתו מדן ועד 
באר שבע כל ימי שלמה הנה הרצון בו רוב ימי שלמה והוא 
עד עת זקנתו כי כמו זה תמצא מלת כל בדברי הנביאים אמר 
וישכימו בבקר והנה כלם פגרים מתים והנה מה שאמר בזה 
המקום ויהי שטן לישראל כל ימי שלמה רצה לומר כל ימי שלמה 
הנשארים מעת זקנתו אשר עבדו נשיו אלהים אחרים:@09 
@43(כה)@88@53>!11#0282<ויקץ בישראל. @63רצה לומר שהיה קץ ומואס בישראל או יהיה 
הרצון בו שהיה במצוקת לבו בעבור ישראל כשלא יכול 
לעשות כל רצונו מהם כי היה רצונו להשחיתם אם יוכל 
ותמיד היו עיניו נשואות לעשות להם כל הרע כשיפלו בידו 
וברוב השתדלותו להרע לישראל מלך על ארם וסבב שימרדהו 
במלך שלמה כי קודם זה היו ארם נושאי מנחה לשלמה ולדוד 
כמו שנזכר בספר שמואל וידמה שכל המלכים שהיו בארם 
אחר זה היו ממנו ולזה תמצא שהיה שם מלך ארם בימי אחאב 
בן הדד והיו מיחסים אותו לאביו ובו נקראה שמו מפני עוצם 
מדרגת הדד אצלם:@09 @43(כו)@88@53>!11#0283<וירבעם בן נבט אפרתי. @63רצה 
לומר שהוא משבט אפרים:@09 @53>!11#0284<עבד לשלמה וירם יד במלך. @63רצה לומר כי 
מפני ששמהו שלמה מעבדיו ושריו גבה לבו עד שכבר הרים 
יד במלך כאילו היתה מעלתו למעלה ממדרגת המלך וזאת 
ההרמת יד היתה מה שלקחה לבו לגנות מעשיו ולהוכיחו 
עליהם כמו שיספר אחר זה והנה אחר זה יספר באיזה מנוי 
שמהו שלמה וסבה אחרת לגובה לבו ספר גם כן והוא מה שיעד 
אותו אחיה השילוני שיהיה מלך על עשרת השבטים אך קודם 
זה ספר מה היא הרמת ידו והוא שהוא אמר מגנה אותו ראו 
מה עשה הנה שלמה בנה את המלוא אשר לא רצה לבנותו 
דוד אביו למען יהיה בו תועלת להאסף שם ישראל ועולי 
רגלים ועוד עשה דבר מגונה אחר סגר את פרץ דוד אביו 
שהיה שם מקום היתה החומה בו פרוצה כדי שיוכלו ישראל 
לבא אל המלך כשירצו להגיש לפניו דברי ריבותיהם כן 
נראה זה בעיני וכבר פירשו בו שכבר הניח שם מקום פרוץ 
שיוכל לברוח ממנו אם ימרדו בו ישראל וכאילו אמר 
ששלמה לגובה לבו לא ירא שימרדו בו ישראל, והנה בזה 
חטא ירבעם לשלמה בשני צדדין האחד מפני שגנהו על 
מעשיו והוכיחו עליהם והשנית שלא חלק לו כבוד אך קראו 
בשמו ואמר שלמה בנה את המלוא וכן קרא דוד בשמו ולא 
קרא אחד מהם מלך:@09 @43(כח)@88@53@63>!11#0285<והנה ספר כי האיש ירבעם היה 
גבור חיל וירא שלמה את הנער כי היה רב פעלים 
והיה זריז במלאכתו אשר מנהו ומנה אותו מפני זה 
לקבץ המס שסובלים עליהם כל בית יוסף והם מנשה 
ואפרים ובעת ההיא אחר שמנהו המלך על זה 
הפקידות תכף שיצא ירבעם מירושלם ללכת לקבץ 
@63המסים שהפקד עליהם מצאהו אחיה השילוני בדרך 
והיה אחיה השילוני מתכסה בשלמה חדשה והיו 
שניהם לבדם בשדה וכאשר ראה אחיה פה ופה כי אין 
שם איש יראה מעשיהם שיוכלו להגיד למלך שלמה אז 
תפש בשלמה החדשה אשר עליו ויקרעה שנים עשר קרעים 
והודיע לו כי מלוך ימלוך על עשרת השבטים אחרי 
מות שלמה יען אשר הניח בני ביתו לעבוד עבודת אלילים אך 
לא יקח דבר ממלכותו בחייו למען דוד עבד ה' אשר 
שמר מצוותיו וחקותיו ולזאת הסבה גם כן לא יסיר 
הממלכה לגמרי מזרע שלמה כמו שקדם והודיעו שאם 
ישמר מצות השם יתברך וחקותיו יבנה לו בית קיים זמן 
ארוך ובזה יענה זרע דוד בזה האופן שלא תהיה להם 
כל המלוכה אך לא יענה זרעו כל הימים כי עוד תשוב 
כל המלוכה לזרע דוד ולפי שלא שבה המלוכה כלה 
לזרע דוד בימי בית ראשון ולא בימי בית שני הנה זה 
ראיה שנדר ישוב המלכות בכללו לזרע דוד וזה יהיה 
בימי מלך המשיח ואחריו לא תסור ממנו המלוכה 
כמו שנתבאר במקומות מספר דניאל:@09 @43(מ)@88@63>!11#0286<עוד סיפר 
@63שעל מה שאמר ירבעם כנגד שלמה רצה שלמה 
להמיתו והוצרך לברוח אל מצרים עד מות שלמה, 
הנה זה הוא באור הדברים הצריכים אל באור במה 
שהבאנו באורו בזה המקום, ואולם התועלות המגיעים 
ממנו הנה, התועלת הראשון הוא להודיע שאין הכונה 
בקרבנות ההזבחה וההקטרה אך הכונה בהם הוא מה 
שיעידו עליו מסודות המציאות אשר יעמדו עליו 
המיוחדים לזאת העבודה המתבוננים בה באורך הזמן 
ולזה לא יקובל בזה תועלת אלא כשנעשה על ידי 
הכהנים אלא שהתורה התירה לעשות כל איש הישר 
בעיניו לזבח ולקטר בבמות עד בואם אל המנוחה ואל 
הנחלה כמו שנזכר בתורה כדי שיתישרו לעבודת 
השם יתברך מפני מה שהוטבעו בו מהעבודות הנעשות 
לאלהים אחרים יחשבו שלא יהיה השם יתברך אלוה אם לא 
יעבדוהו בזה האופן ולפי שהעבודה הזאת הנעשית 
בבמות אינה מכוונת מצד עצמה בצד מן הצדדין 
תמצא שזכר בזה המקום בשלמה שהיה מזבח ומקטר 
בבמות בתאר יראה ממנו שלא היתה פעלתו זאת 
משובחת וכבר יתבאר זה באמרו ויאהב שלמה את 
ה' ללכת בחקות דוד אביו רק בבמות הוא מזבח 
ומקטיר כאלו אמר שבזה הענין עשה מה שאיננו 
ראוי לעשות, השני הוא להודיע שיש בהעלת העולות 
מבוא להגעת הנבואה וכל שכן כשהפליגו ברבויים ולזה 
תמצא שספר כי בגבעון שהיתה בו הבמה הגדולה 
ולזה היה בו מזבח הנחשת שעשה משה היה מעלה 
שלמה אלף עולות וספר תכף כי בגבעון נראה ה' אל 
שלמה וכבר נתבאר זה גם כן מענין בלעם כמו 
שזכרנו שם במה שהשתדל להגיע אליו הנבואה 
בשבנה שבעה מזבחות והעלה פר ואיל על כל מזבח 
וכבר בארנו הסבה בזה בפרשת נח ואולי שלמה 
מפני רוחק מדרגתו מהנבואה כי היה נער בעת ההיא 
הוצרך אל זה המספר הרב מן העולות, השלישי הוא 
בדעות והוא להודיע כי ה' יתן חכמה על דרך השפע 
האלהי בזולת סבותיה ולזה תמצא ששלמה בקש 
מהשם יתברך שיתן לו לב מבין ונתן לו השם יתברך החכמה 
והמדע כמו שנזכר בספר דברי הימים ובזה הספר וזה 
לאות כי השם יתברך ישפיע החכמה לאדם כשירצה מזולת 
שישתדל האדם לחקור בדבר דבר ממנה ויקדם לו 
מהחוש מה שיצטרך לדרוש ההוא ומזה המקום 
התבאר שאפשר שישפעו לאדם ידיעות עיונות בחלום 
או בנבואה וכבר הרחיק זה המפרש דברי הפילסוף 
בספר החוש והמוחש ושם בארנו אמונת זה השרש 
כי הוא משרשי התורה הגדולים לפי מה שיראה לי, 
הרביעי הוא להודיע שהשלם לא יבקש החיים והעושר 
אם לא מפני השגת השלמות האנושי ולזה לא ידאג 
על המות אלא מפני הפקד ממנו השגת השלמות אשר 
יכול להשיגו אם יחיה יותר ולזאת הסבה תמצא שלא 
שאל שלמה מהשם יתברך כששאל לו מה יתן לו אלא השגת 
השלמות בעיון ולא שאל אורך חיים ולא עושר לפי 
שאינם חשוקים כי אם מפני זה התכלית ואחר שיהיה 
לו זה התכלית לא יחשוק מהם מאוד, החמישי והוא 
במדות הוא להודיע כי מי שאדוניו רוצה ליתן לו מה 
שישאל אין ראוי לו שיכביד לשאול אבל ישאל המעט 
שיוכל להשיג בו מבוקשו כי בזה יתרצה האדון לתת 
לו את בקשתו ולזה תמצא שספר כי היה טוב בעיני 
השם תברךי כאשר לא שאל שלמה עושר וכבוד וארך חיים 
ולא נפש אויביו אבל שאל חכמה ובינה להבין 
משפט, הששי והוא במדות והוא להודיע שאשר 
התירו לו לשאל וינתן לו וזה מצניעתו שלא ישאל 
אלא דבר קטון הנה ראוי מפני זה לנותן שלא יקצר 
מלתת לו הרבה כי אין ראוי שיהיה טוב תכונתו כלי 
למנוע הטוב ממנו אבל ראוי שיוסיף לו טובה ולזה 
ספר כי מפני שישר בעיני השם יתברך כשלא שאל אלא 
שיהיה לב מבין לו לעשות משפט ולא שאל דברים 
אחרים הנה נתן לו מה ששאל ביותר שלם שבפנים 
עד שכבר היה חכם מכל האדם ונתן לו עם זה מה 
שלא שאל העושר והכבוד וארך החיים אם ילך בדרכי 
השם יתברך, השביעי הוא להודיע שראוי לשמח על 
@63הטובה שיועד השם עליה כי לא דבר ולא יקיימנה 
ולזה ראוי לתת תודה על הייעוד לשם יתברך קודם בא 
הטובה ולזה ספר שכבר בא שלמה אחר החלום של 
נבואה לירושלם לפני ארון ברית ה' והעלה עולות 
ועשה משתה לכל עבדיו ושריו, השמיני והוא במדות 
והוא להודיע שהוא ראוי לשופט שיתחכם בתחבולות 
לעמוד על אמתת הדברים אשר תהיה בהם טענה בין 
איש לרעהו הדברים רחוקים שיביאו לעמוד על זה 
מזולת שירגישו בעלי הריב שמאלו הדברים יעמדו על 
אמתת זה כמו שתראה במה שזכר משתי הזונות 
שבאו לפני המלך זאת אומרת בני החי ובנך המת 
וזאת אומרת בני החי ובנך המת שאמר המלך גזרו 
את הילד החי לשנים ומזה הענין עמד על אמתת 
הדבר כי אשר אינה אמו לא תחוס אם יגזרוהו לשנים 
וזה מן התחבולות הטובות שראוי שיעשו אותן 
השופטים הישרים לפי חכמתם כי לא יספיק להם 
שיתנהגו בזה לפי הנאמר לפניהם אבל ראוי שיעמיקו 
לעמוד על האמת כדי שישפטו לפי האמת לא לפי 
הנאמר לפניהם לבד שאם היה שופט שלמה מזה הצד 
הנה היה ראוי לו שיאמר שישאר הילד החי לאשה 
המחזקת בו ולא יצא מתחת ידה בעבור זאת הטענה 
המופשטת מהעדות והנה יגיע מזה תועלת עוד 
בדברים המדיניים כי המון העם כשיראו עוצם 
תחבולות השופט לעמוד על אמתת הדברים ייראו 
מעשות דבר בלתי ראוי בראותם כי כל דבר לא יכחד 
ממנו ויהיה זה סבה אל שישלם הצדק והיושר 
במדינה, התשיעי הוא להודיע שהכהן גדול ששמש 
בכהונה גדולה לא תסור הגדולה ממנו כל ימיו רצה לומר 
שהוא כל ימיו במדרגת כהן גדול אף על פי שיש שם 
כהן גדול אחר ולזה אמר צדוק ואביתר כהנים אף על 
פי שגרש אביתר מהיות כהן לה' כמו שקדם, העשירי 
הוא להודיע שיש למלך להעלות מס על עמו לכלכל 
אותו וביתו ולזה ספר שכבר היה לשלמה שנים עשר 
שרים ממונים על כל ישראל היה תחת מנוי כל אחד 
מהם חלק מה מישראל וכל אחד מהם היה מכלכל את 
המלך ואת ביתו חדש אחד לכל המצטרך לא יעדרו 
דבר וגם השעורים והתבן היו מביאים לסוסים ולרכש 
עם רבויים ורבוי המצטרך לבית המלך לכלכל אותו 
ובזה למדנו מזה הספור שיש למלך לקחת בדרך מס 
מישראל אנשים לצורך בנין בית השם יתברך וביתו ולזה 
ספר שכבר העלה שלמה מס מישראל שלשים אלף 
וישלחם לבנונה וכבר נתבאר זה גם כן מדברי 
שמואל בהודיעו את משפט המלוכה, האחד עשר הוא 
לפרסם שכבר קיים השם יתברך מה שייעד להניח לישראל 
מכל אויביהם ולזה ספר שכבר ישב יהודה וישראל 
לבטח איש תחת גפנו ותאנתו כל ימי שלמה ולזאת 
הסבה ברך שלמה השם יתברך אשר נתן מנוחה לעמו ישראל 
ככל אשר דבר, השנים עשר הוא לפרסם עוצם הכבוד 
והעושר והחכמה שהיה לשלמה כאשר ייעד לו השם יתברך 
עד שכבר היה מושל בכל הממלכות מן הנהר ארץ 
פלשתים ועד גבול מצרים שהיו כלם עובדים את 
שלמה ומגישים לו מנחה כל ימי חייו עד שכבר היה 
משקל הזהב הבא לשלמה בשנה אחת שש מאות ככר 
וששים ושש לבד מאנשי התרים ומסחר הרוכלים וכל 
מלכי הערב ופחות הארץ וכל הארץ היו מבקשים את 
פני שלמה לשמוע את חכמתו אשר נתן אלהים 
בלבבו והמה מביאים איש מנחתו כלי כסף וכלי זהב 
וקנינים אחרים מדי שנה בשנה עם מוצא הסוסים 
אשר היה לשלמה ממצרים וכן לכל מלכי החתים ולכל 
מלכי ארם והיה עשרו כל כך עד שלא נחשב כסף בימי 
שלמה למאומה והיה מגיע מעוצם חכמתו עד שכבר 
חכם מכל האדם ודבר דבור טבעיי על כל מיני 
הצמחים מהגדול ועד הקטן בהדרגה ועל כל מיני בעלי חיים 
בהדרגה גם כן וזאת חכמה נפלאה רצה לומר לעמוד על 
ההדרגה הזאת ולעמוד על סבות כל מין מהם ומשיגיו, 
השלשה עשר הוא במדות והוא להודיע שראוי למי 
שישתדל בדבר מה שלא יקצר בהשתדלות ההוא 
מלבוא בו בסבות היותר נאותות וכל שכן כשיהיה 
ההשתדלות לעשות דבר לכבוד השם יתברך ולזה תמצא 
כי כשרצה שלמה לבנות בית המקדש והיה מהכרח 
הבנין ההוא שיהיו לו עצי ארזים גדולים והיה הלבנון 
אשר הוא יותר נאות לזה לו במלכות חירם מלך צור 
וגם הצידונים אשר היה חירם מושל עליהם היו היותר 
בקיאים בכריתת אלו העצים הנה אחרי הודיעו את 
חירם שהבית שהוא בונה הוא בונה אותו לשם ה' 
אשר הוא מושל בכל ומשפיל ומכניע כל שונאיו כמו 
שנזכר בספר דברי הימים וכדי שיתרצה יותר בזה הבנין 
לעזור אותו הנה שלח לו שיצוה לכרות לו ארזים 
מהלבנון אשר במלכותו ולא רצה לבאר לו שיגיעהו 
תועלת מפני זה כי לא יהיה לכבוד לחירם מלך צור 
אך בקש שיהיו שם לכרות הארזים עבדי חירם עם 
עבדיו והוא יתן לו שכר עבדיו בכל אשר יאמר 
כאילו העיר בזה שעם שכר עבדיו יותר לו מה שירצה 
שיגיע לו מהתועלת מפני צוותו לכרות הארזים אשר 
לו להביאה אל שלמה ולא בקש ממנו יותר מזה כי לא 
היה ראוי שיכביד לשאל ממנו יותר וגם הודיע אותו 
כי דוד התעורר לבנות זה הבנין כדי שיתרצה חירם 
יותר לעזור שלמה במה שבקש ממנו כי אוהב היה 
חירם לדוד ולזאת הסבה תמצא שנתרצה חירם 
לעשות את בקשתו ולקח דרך תהיה בה תפיסתו דרך 
כבוד והוא שהוא יעשה כל חפצו בעצי ארזים ובעצי 
ברושים ועבדיו יורידו מן הלבנון ימה וחירם ישימם 
דוברות בים עד המקום שירצה שלמה שיוליכם שם 
ושם ינפצם כדי שיהיו מוכנים לשלמה לנשאם ובמה 
שעשה חירם מזה יתן לו שלמה לחם ביתו הנה בזה 
הגיע לחירם בהבלעה שכר לקיחת הארזים והברושים 
מהיער שלו במה שלא ישיגהו בשת על לקיחתו שכר 
בו משלמה והוא שכר הבאתו הארזים לים והוליכם 
אל המקום שירצה שלמה והנה נתבאר בספר דברי 
הימים כי זולת זה השכר הנזכר בזה המקום היה נותן 
עוד שלמה שכר עבדי חירם, הארבעה עשר הוא 
להודיע שיש למלך להעביד הגוים ההם התושבים 
לעשות מלאכת בית ה' ומלאכתו כמו שנזכר בתורה 
והיו לך למס ועבדוך ולזה ספר בזה המקום עם מה 
שהשלים הספור בספר דברי הימים שכבר היו לשלמה 
מהגרים התושבים שבעים אלף נושא סבל ושמונים 
אלף חוצב בהר, החמשה עשר הוא להודיע שראוי 
בכל ענין שיהיו בו ממונים ורבים בדרך שישתדלו 
שלא יחסר התקון בו ולזה תמצא ששם שלמה ממונים 
רבים רודים בעם העושים במלאכה והוכרח להשים 
הממונים ההם גרים מפני שקדם על המלאכה כי יכבד 
מאד לישראלים אם יעשו ככה ולזה תמצא בישראלים 
שהעלה שלמה למס ושלחם לבנונה שסדר הענין 
באופן שלא יכבד מאד עליהם והוא שיהיו חדש 
בלבנון ושני חדשים בביתם וכזה תמצא שסדר 
בכלכול ביתו וכל המצטרך לו שנים עשר נציבים 
יכלכלוהו כל אחד חדש אחד במה שלקט מהמס 
מהחלק מישראל הבאים לגורלו שאם היה זה המנוי 
לאיש אחד יכבד עליו מאד ויחסר מפני זה התקון 
במה שיעשהו, הששה עשר הוא להודיע שבנין בית 
המקדש ראוי שיהיה לשם ה' וזהו אמרו בתורה ועשו 
לי מקדש רצה לומר שבעשייתו יעשוהו לשמו יתברך ולזה 
תמצא שכבר נכפל הרבה בזה הספור זה הענין אמר 
כי לא יכול לבנות בית לשם ה' והנני אומר לבנות 
בית לשם ה' ואבנה הבית לשם ה' אשר בנה המלך 
שלמה לה' עם לבב דוד לבנות בית לשם ה' והבית 
אשר בניתי לשמך והיה זה כן להישיר האנשים אל 
קדושת הבית הזה ואל היראה ממנו מפני היותו קדוש 
מתחלת ענינו עם שזה יעיר ויישיר לעמוד על סודות 
בניניו כשיתבוננו בכל חלקיו ויבינו מזה אי זו הישרה 
יש בהם להשיג השם יתברך אך אם לא היתה בנייתו בזה 
האופן יסורו אלו התועלות הנפלאות כי לא יתכן 
שתפול אז השאלה למה נעשה זה הבנין לסדר כך ואי 
זו הישרה יש בו להשיג סוד השם יתברך וסודות המציאות 
מפני שהעשותו לא היה לשם יתברך אם הונח הענין כן ואין 
ענין קדושתו כי אם כמו הקדשת הכסף והזהב והשדה 
והבית לה' אשר לא תפול השאלה בה למה היו בתואר 
כך מצד מה שהם קדש, השבעה עשר הוא מה שהודיע 
מרוחק עת התחלת בנין בית המקדש מעת יציאת 
מצרים והנה עמדנו מזה על העת אשר מזמן יפתח עד 
זה הזמן והוא מאה ושמונים שנה והנה שפטו את 
ישראל יפתח ואבצן ואילון הזבולני ועבדון בן הלל 
הפרעתוני שלשים ואחת שנה ואם חשבנו אחר זה 
ארבעים שנה של שעבוד ביד פלשתים ועשרים שנה 
ששפט שמשון את ישראל וארבעים שנה של עלי 
וארבעים שנה של דוד ושלש שנים שכבר עברו למלכות 
שלמה לא ישארו כי אם שש שנים למלכות שאול ולימי 
שפוט שמואל את כל ישראל, וכבר ידמה כי ממשלת 
שמואל ושאול היתה לכל הפחות שלוש עשרה שנה כי עשרים 
שנה עמד הארון בקרית יערים לכל הפחות וכבר 
עברו שבע שנים וששה חדשים למלכות דוד ושבעה 
חדשים היה ארון ה' בשדה פלשתים ונשארו יותר 
משלוש עשרה שנה ממיתת עלי עד מלכות דוד עם שכבר 
אפשר שהארון היה בקרית יערים יותר מעשרים שנה 
אך אחר שעברו עשרים שנה נטו כל ישראל אחר ה' 
ולזה ידמה לפי מה שאחשוב שרוב שני השעבוד 
נכללים שנות שמשון ועלי כי בימי שמשון היו 
הפלשתים מושלים בישראל כמו שנזכר שם והנה 
נראה כי מבנין הבית הזה רצה לומר מהתחלת בנינו עד 
התחלת בנין בית שני היו גם כן ארבע מאות 
ושמונים שנה, השמנה עשר הוא מה שהודיענו 
מצורת הבית שבנה לשם ה' כי ממנו נעמוד על 
סודות נפלאים מחכמת הנמצאות והנה היה ההיכל 
והוא הקדש וקדש הקדשים עמו ששים אמה ארכו 
ורחבו עשרים אמה והנה היה האורך והרוחב כפל מה 
שהיה מן הארך והרחב באשר עשה משה במדבר 
ואולם הגובה בלתי שומר זה היחס כי הוא היה 
שלשים אמה ושם היה עשר אמות אלא שלזאת הסבה 
עשו תקרה בדביר בגובה עשרים אמה באופן שיהיו 
הארך והרחב והגובה שוים בקדש הקדשים בבית 
המקדש כמו שהיו שוים במשכן שעשה משה ובזה 
האופן גם כן שם התקרה התחתונה בהיכל גבוהה 
עשרים ובזה היה ענין תמונת הקדש וקדש הקדשים 
בבית המקדש מתדמה לענין תמונתו במשכן רצה לומר 
שכל אחד מאלו המרחקים היה במקדש בכפל שיעורו 
במשכן וראוי שתדע כי כבר היה בנין הבית מאבנים 
שלמות ולא תהיה בהם פגימה וחסרון להעיר על 
שלמות השם יתעלה אשר זה הבית נבנה לשמו ולזאת 
הסבה גם כן היו באות שם האבנים שלמות עד שלא 
נשמע בבית מקבות וגרזן וכל כלי ברזל להורות על 
@63שאין הנעשה לו זה חסר קנין שום שלמות, והנה היה 
קדש הקדשים שוה בכל רחקיו להעיר על שהשלמות 
התכליתי שהוא מעיד עליו הוא מגיע בשווי בדעות 
ובמדות, והנה היה אולם על פני היכל הבית להוסיף 
במעלת הבית ויפיו אצל האנשים עם שכבר היה ראוי 
שהיה אמצע מה בין חצר הכהנים ובין הקדש כי ראוי 
שיהיה כמו אמצעי בין המדרגה השפלה והעליונה 
ממנו ואף על פי שאינו אמצע על דרך האמת ולזה לא 
היתה מחיצה מבדלת בינו ובין חצר הכהנים, והנה 
עשה לבית והוא ההיכל חלוני שקופים אטומים להעיר 
על שמקום ההשקפה הוא מתחלת הענין אטום עד 
שידריך האדם עצמו אל לקיחת ההקדמות וההתחלות 
ומהם יתישר לפתיחת החלונות לראות האור הבהיר 
הוא אור השכל, ואולם היציעים שבנה סביב לבית 
היו שלשה זה על זה כי כן ענין ההשגות והעליון רחב 
מאשר תחתיו כי ההשגה העליונה רחבה וגדולה 
מאשר תחתיה כשנעיין בחלקי העולם השפל והאמצעי 
והעליון והנה היו עולים מן השפלה אל האמצעית ומן 
האמצעית אל העליונה כי כן דרך ההשגות האלו ומי 
שיקחם על זולת סדרם ישיגהו שבוש בהכרח והנה לא 
היו העליות במעלות שיקפצו וידלגו בהם ממדרגה 
למדרגה אבל היו בדרך סבוב יעלה האדם בו בזולת 
מעלות להעיר בשיגביה שכלו מעט מעט בהדרגה 
ולזאת הסבה לא היו מעלות בכבש המזבח, והנה צייר 
בקירות ההיכל והדביר והוא מה שהיה מהם על 
התקרה התחתונה ציורי כרובים ותימורות והם 
כדמות כפתורי המנורה ופטורי ציצים והם בדמיון 
הגביעים המשוקדים והפרח אשר במנורה, והנה 
הכרובים הם משל לשכל ההיולאני והתמורות ופטורי 
ציצים הם השושנים אשר הוא רועה בהם כמו 
שבארנו בבאורנו לשיר השירים ובדבר המנורה והנה 
עשה זה לקדש ולקדש הקדשים כי שניהם מעידים על 
זה השלמות אך הראשון מעיד על ההכנה, והשני והוא 
קדש הקדשים מעיד יציאת ההכנה לפעל, ואולם 
בכותלי ההיכל תחת התקרה התחתונה צייר ציורים 
פקעים ופטורי ציצים והם בדמות כפטורים וגביעים 
משוקדים ופרחים לסבה בעינה אשר היו אלו הציורים 
במנורה אך למעלה מהתקרה התחתונה היו שם עם זה 
@63כרובים להעיד על השכל הלוקח מהמוחשות ההתחלות 
כמו שבארנו בדברי התורה אמנם תחת התקרה לא 
צייר תחלה רק מה שיעיר על ההשגות החושיות, 
וידמה שהיה הגובה שבין התקרה התחתונה והעליונה 
עשר אמות להעיר על מספר מדרגות הנבדלים שהם 
עשר והעשירי קדש וכבר עמדנו על מציאותם מפני 
זה השכל הנמצא בנו אשר בעבורו צויירו שם 
כרובים בכותלים, והנה צפה זהב ההיכל והדביר 
לסבה בעינה אשר בעבורה היו הכלים אשר שם כלם 
מזהב או מצופים זהב וכבר בארנו הסבה בזה 
במלאכת המשכן בבאורנו לדברי התורה, והנה היה 
מצופה עצי ארז תחלה ואחר כך מזהב כי לא יתכן 
שיצפו האבנים זהב עם שהתמונות שהיו מצויירות 
שם היו יותר נאות לציירם בעצי הארז משיציירום 
באבנים והיה הציור בהם יותר קיים שלא ישבר 
כשיצפוהו זהב והנה עשה בדביר שני כרובים גדולים 
אין פניהם איש אל אחיו והיו סוככים בכנפיהם על 
הארון ועל הכרובים אשר על הכפרת שהיו פניהם 
איש אל אחיו להעיר שבסוף הענין לא יהיו פניהם 
איש אל אחיו אך יתדבק האחד עם האחר דבוק מה והוא 
דבוק קצה כנף זה בקצה כנף זה וראוי שתדע כי אחר 
המות לא יקבל שפע השכל ההיולאני מהשכל הפועל 
אבל יעמד על מה שהשיגו ובו ידבק דבקות מה בשכל 
הפועל כמו שבארנו בראשון מספר מלחמות ה' ואין 
ראוי שתחשוב מזה שיהיו אלו הכרובים במדרגה אחת 
מפני היותם בצורה אחת וכנפיהם פרושות באופן 
אחר כמו שלא יחשב היות צורת הכרובים אשר 
פניהם איש אל אחיו באופן אחד שיהיו שניהם 
במדרגה אחת ואמנם אמרנו זה לפי שכבר בארנו 
בראשון מספר מלחמות ה' שאי אפשר שישב השכל 
הנקנה במדרגת השכל הפועל ושם בארנו שהשכל 
הנקנה נשאר אחר המות והוא נצחי בהפך מה שאמרו 
הפילוסופים בזה והנה בזה המקום העיר הערה 
מבוארת שהשכל הנקנה נצחי והנה היה גובה אלו 
הכרובים עשר אמות להעיר על עשר מדרגות 
הנבדלים שהעשירי מהם קדש והוא השם יתברך, והנה היו 
לפתח הדביר דלתות עצי שמן לפי מה שאחשוב בעת 
ההיא להעיר ששם האור והוא אור השכל ולזה עשה 
אותם מעץ שמן שהוא מוכן אל שיתפשט בו האור 
בקלות נפלא ולזה לא עשה כן לדלתות ההיכל, והנה 
צייר בדלתות ההיכל והדביר כרובים ותימורות 
ופטורי צצים כי הם הפתחים לכל אלו ההשגות והנה 
ההשגות החושיות הם גם כן מכוונים לזאת הסבה 
בעינה ולזה היו גם כן הכרובים בדלתות ההיכל, והנה 
בנה החצר הפנימית והיא חצר הכהנים סביב שלשה 
טורי גזית וטור כרותות ארזים עליהם הנה הג' טורים 
התחתונים היו מורים על מציאות הצורה הדוממיית 
וטור הארז על הצורה הצומחת אשר אינה ערומה 
מהצורה הדוממית, והיו הטורים ארבעה להעיר על 
היותם מהיסודות הארבעה וקורבת מדרגתם מהם, 
ובמזבח הנחשת אשר שם היתה העולה על העצים 
להורות גם כן על הנפש החיונית ושהיא לא תופשט 
מהצומחת כמו שזכרנו בפרשת ויקרא והנה היה כל 
מה שהיה ממתכת בחצר הכהנים מנחשת לסבה בעינה 
אשר היה זה כן במשכן, והנה עשה מהשלחנות עשר 
ומהמנורות עשר לפי שמספר העשר מורה בעצמו על 
מציאות השם יתברך כמו שזכרנו במקומות רבים מביאורנו 
לדברי התורה כאלו העיר בזה כי אלו הצורות אשר 
יעירו עליהם השולחן והמנורה הם כלם שופעות 
מהשם יתברך באמצעות שאר הנבדלים, והנה קרא הפתח 
החמישי פתח הדביר והרביעי פתח ההיכל לפי שחצר 
הכהנים היה מעיר על שלש צורות והם הדוממית 
והצומחת והחיונית ופתח ההיכל על הרביעית והיא 
המדברת ופתח הדביר היה מעיר על צורה חמשית 
באופן מה והיא השכל הנקנה, והנה עשה באולם שני 
עמודים נחשת וקרא העמוד הימני יכין והשמאלי 
בועז העיר בזה כי שתי הצורות שהם הדוממית 
והצומחת או הצומחת והחיונית האחת מכינה לקבול 
הצורה האחרת והיא הנקראת יכין והאחרת היא 
המושלת ולה התוקף והעוז וממנה יסודרו פעולות 
הנמצא ההוא עם שאלו הנמצאים הם צורות רצה לומר 
הצומחת והחיונית יקבלו רושם יותר חזק מתקופות 
השמש יותר ממה שימצא זה באדם ולזה תמצא 
בצמחים שבהיות השמש בפאת ימין לא יעשו 
פעלותיהם אך יקנו מזה הכנה לתת פרים בהיות 
השמש בפאת צפון ואז ימצא להם חוזק הפעלות וכן 
תמצא בבעלי חיים שהם יתעברו על הרוב בהיות השמש 
לפאת צפון אך בהיותו בפאת דרום תתחדש להם 
קצת הכנה ואין הנה מקום באור אלו הדברים, והנה 
היה רחב העמודים ארבע אמות להורות על קרבת אלו 
מטבע ארבע היסודות ולזה גם כן היה עבים ארבע 
אצבעות ולזה גם כן היה על הכותרות מעשה שושן 
באולם ד' אמות, והנה היתה קומת הכותרות חמש 
אמות לסבה בעינה אשר היתה מספר החמשה בחצר 
@63המשכן כמו שבארנו שם והנה היתה קומת העמודים 
עם הכותרות בקרוב כמו גובה מזבח הנחשת עם גובה 
המערכה שעליה יושמו נתחי העולה כי היה גבהם לפי 
מה שבארנו כמו אחד ועשרים אמה וגובה מזבח 
הנחשת היה עשרים אמה כמו שנזכר בספר דברי הימים, 
והנה היו בכל כותרת שתי גלות להעיר שאלו 
הנמצאים יקבלו הצורה העליונה באמצעות קבולם 
השפלה ממנה, והנה היו שם בשתי גלות הכותרת 
שבעה גדילים כי עם שהם מורים על מדרגת הצורות 
בכללם שהם שבעה והשביעית היא קדש הנה בזה עוד 
הערה למספר הארבעה כי בכל גלה היו שלשה גדילים 
ואחד במקום דבוק הגלה העליונה בתחתונה, והנה 
העמודים שהיו בגלה העליונה ועליהם מעשה שושן 
והרמונים שהיו בתחתונה הנה זה כלו מורה על 
מציאות הנפש הצומחת כי הוצאת השושן והפירות 
לא יתכן שיתחדש מן החום לבד כמו שבאר 
הפילוסוף, והנה הרמונים שני טורים וכן הענין 
במועדים לפי שבזה הורה על שני מינים מהנפש 
הצומחת האחד בצמחים והאחר בבעלי חיים מחובר עם 
המרגשת ובכלל הנה היה זה להעיר על הצורה 
המכינה ועל הצורה שהיא שלמות לה, והנה היו 
הרמונים מאה בטור אחד מהם להעיר על רבוי מיני 
הצמחים והבעלי חיים והתחלפותם שהוא בהכרח מצד 
הצורה, והנה הים היה בזה השיעור כדי שיהיה נאות 
לרחוץ ושאר מה שהיה בו ידמה שיאמר שכבר נעשה 
לנוי לבד ואפשר שנאמר כי מפני שנעשה לטהרה שם 
בשיעורו מה שיעיר על מציאות העשירי שהוא קדש 
כי לו לבדו הטהרה השלמה ולזה היה עשר אמות רחבו 
והיו מהפקעים תחת שפתו עשר באמה גם כן ולזאת הסבה, 
והיה גבהו חמש אמות לסבה אשר היה מספר החמש 
באלו הדברים אשר בחצר הכהנים והנה היה מרובע 
מלמטה ועגול מלמעלה כי הטמאות תהיינה מצד 
החומר אשר יסודותיו ארבעה והטהרה תהיה מצד 
הצורה וההתבוננות בה כמו שבארנו בספר ויקרא 
והצורה היא קושרת יסודות החמר ומקיפה בהם ולזה 
היה העגול מעיר עליה, והיו בה שני טורים פקעים 
להעיר על הצורה המכינה ועל הצורה אשר בה יהיה 
הנמצא מה שהוא והיא המשלמת אותו, והנה היה 
בפקעים צורת בקר כמו שזכרנו להעיר על מציאות 
הנפש החיונית כי מה שהיה בחצר הכהנים מעיר על 
הצורה הדוממית והצומחת והחיונית כמו שזכרנו, 
והנה היו שנים עשר בקר כמו נושאים הים להעיר על 
שהכחות השופעות מהעליונים בשנים עשר המזלות מנהיגים 
היסודות וקושרים אותם ועשה להם דמות בקר בדמיון 
מה שאמר יחזקאל פני שור בדבר החיות עם שכבר 
העיר בזה בצורה החיונית, והנה היה עביו ארבע 
אצבעות כמו הענין בעמודים להעיר על מה שמעיר 
עליו מספר הארבעה אשר הוא סבת הטומאה והוא 
החומר, והיה עם הפקעים בשפתו ציור פרח שושן 
להעיר עם זה על הנפש הצומחת והנה היה מספר 
הארבע במכונות בארכם וברחבם ובקומתם והיו 
ארבעת אופנים מתחת להעיר על מציאות היסודות 
שהם סבת הטומאה ולזאת הסבה היו שם ארבע 
כתפות דבקות בהם לוחות המכונות, והיו על 
המסגרות אשר בין השלבים צורות אריות וצורת 
בקר וצורת כרובים להורות על שאלו הצורות הם 
עלולות מצורות החיות אשר פניהם פני אריה ופני 
שור ופני הכרוב כמו שזכר יחזקאל כאילו יעיר בזה 
שבנפש השכלים ימצאו אלו הצורות ביותר נכבד 
שבמציאותם וזה כי האריה הוא המושל בחיות 
והנכבד שבהם והשור בבהמות וכבר בארנו אמתת 
זה בראשון ובחמישי מספר מלחמות ה', והיה פיה 
עגול לסבה בעינה אשר היה פי הים עגול כי הכיורים 
היו גם כן לטהרה, והיה הכל מחובר ומדובק בעצמו 
לא במלאכה להעיר על הדבוק שהוא מצד הצורה כי 
הוא יעיר על מציאות הצורה והמשל כי אם תכרת 
אבר אחד מבעלי חיים ותדבקהו במלאכה יעדר ממנו פועל 
הצורה וזה עדות על שזה התאחדות לא יהיה אם לא 
מצד הצורה, והנה היה גובה האופנים אמה וחצי 
האמה ומלמעלה מהמכונה היה גובה אמה וחצי אמה 
ועם גובה המכונה יהיו שבע אמות וישלם בזה מספר 
השבעה אשר הוא מעיר בעצמו על מציאות כל 
הצורות ולזאת הסבה היו מספר המכונות עשר וכן 
הענין במספר הכיורות והיו חמשה מימין וחמשה 
משמאל לסבה אשר נמצא לספר החמשה במה שהיה 
בחצר המשכן עם שמספר החמשה מעיר על התכלית 
מה שהחמר כחיי עליו מן הצורות כי החמישית היא 
השכל הנקנה כמו שקדם, והיה מספר הארבעה לכיור 
לסבה שזכרנו בכל מספר הארבעה שהיה נמצא בזה 
המקום ולפי שהכיור היה יותר נכבד מהם אם מצד 
מה שצוייר בו מהדברים אם מצד שאינו בא על 
טומאה כמו הענין בים הושם הים בצד היותר פחות 
והוא הצד המזרחי דרומי, והנה לא רצה המלך שיעשה 
חירם דבר מהדברים אשר בהיכל ובדביר אף על פי 
שהוא היה בקי במלאכת הזהב כמו שנזכר בספר 
דברי הימים מפני עוצם קדושת מה שבהיכל ובדביר 
כי חירם לא היה ישראלי אבל היה צורי ולזה לא עשה 
חירם כי אם כלי הנחשת ולא עשה כלי הזהב, התשעה 
עשר הוא להודיע שהוא ראוי שיעשה האדם מלאכת 
השם וחפצו בזריזות נפלא יותר מזריזותו על חפציו 
הלא תראה כי שלמה המלך עשה את בית ה' בשבע 
שנים וביתו עשה בשלש עשרה שנה, העשרים הוא 
להודיע שראוי לכל אדם שישתדל לזכות בשיעשה 
מקניניו מה שהוא לכבוד השם יתברך הלא תראה כי שלמה 
אף על פי שהיו לו הקדשות רבות לבנות הבית בחר 
שיהיה נבנה משלו וישארו ההקדשות לשם יתברך ולזאת 
הסבה גם כן עשה מביתו כל עבודת בית המקדש 
בתמידין ומוספין וקרבנות צבור וקטורת הסמים 
ושמן למאור ושאר הענינים הצריכים לעבודת הבית, 
העשרים ואחד הוא להודיע עוצם נפלאות השם יתברך ועוצם 
הראות שכינתו בבית המקדש עד שכבר ספר 
שבצאת הכהנים מן הקדש הענן מלא את בית ה', 
העשרים ושנים הוא להודיע שהמברך ראוי שיהיו 
פניו כנגד המתברכין ולזה אמר ויסב המלך את פניו 
ויברך את כל קהל ישראל ולזאת הסבה צריך בברכת 
הכהנים שיהיו פניהם כלפי העם, העשרים ושלשה הוא 
להודיע שראוי לברך את השם יתברך על הטובה ולתת לו 
תודה כעל כל אשר גמל מהטוב כי עם שזה דבר ראוי 
בעצמו הנה עוד בו תועלת להיישיר האדם אל 
שהטובות כלם הם עלולות מהשם יתברך ולזה ספר שברך 
שלמה את ה' על אשר קיים הייעוד הטוב שייעד לדוד 
אביו מענין המלוכה לבנו ובנין הבית על ידו. 
העשרים וארבעה הוא להודיע שהתפלה ראוי שתהיה 
באופן שישלם הדבקות למתפלל עם השם יתברך כי אז תהיה 
התפלה נשמעת יותר ולזה תמצא שכבר התפלל 
שלמה במקום שישלם בו הדבקות בשם יתברך יותר והוא 
לפני מזבח ה' שהיה המקום נבחר לידבק בו השפע 
האלהי עד שאמר יעקב בו מה נורא המקום הזה אין 
זה כי אם בית אלהים כמו שזכרנו בסוף ספר שמואל 
ולזה קרא אברהם שם המקום ה' יראה ולזאת הסבה גם 
כן הקדים שלמה לשבח השם יתברך קודם התפלה כי בזה 
ישלם לו יותר הדבקות בו ולזה ספר שכרע על ברכיו 
לפני מזבח ה' ופרש כפיו השמים והקדים ואמר ה' 
אלהי ישראל אין כמוך וגומר, לשבח השם יתברך תחלה וכבר 
נכפל זה השורש בתפלתו זאת כמו שבארנו בבאורנו 
לזאת הפרשה, העשרים וחמשה הוא בדעות והוא 
להודיע שהאלוה אחד והוא מנהיג השמים והארץ לא 
כמו שאמרו המאמינים בשניות לפי שהם יאמרו 
שהדברים המתחלפים ראוי שתהינה התחלותיהם 
מתחלפות ולפי שהדברים השפלים נפסדים והשמים 
בלתי נפסדים הנה ראוי שתהיה ההתחלה אחת לשמים 
וההתחלה אחרת לארץ וכבר זכר שלמה שאין הענין 
כן במה שאמר אין כמוך אלהים בשמים ממעל ועל 
הארץ מתחת ביאר בזה שהוא אלוה בשמים ממעל 
ועל הארץ מתחת והנה עשה בזה כמו התחלת מופת 
הנחתו שאשר הם אלהים בשמים הם אלהים על הארץ 
כי אנחנו נראה מהשמים כחות שופעות בארץ וזה 
לאות שהמניעים ההם מנהיגים גם כן אלו הדברים 
השפלים וזה ממה שהוא מבואר נגלה רצה לומר שיש כאן 
כחות שופעות מהגלגלים לאלו הדברים השפלים ומזה 
יתבאר היות לאלו הדברים המתחלפים התחלה אחת 
במספר, העשרים וששה הוא להודיע שהשם יתברך משגיח 
בעבדיו הדבקים בו השגחה פרטית ובזאת ההשגחה 
ישפיע להם טובות ואם אינם מסודרות להם מפאת 
העליונים ולזה אמר שלמה אין כמוך אלהים בשמים 
ממעל ועל הארץ מתחת שומר הברית והחסד לעבדיך 
ההולכים לפניך בכל לבם כבר באר בזה שאין כח 
במניעים המסודרים ממנו שהם מנהיגים בשמים 
ובארץ לעשות זה כי לא ישנו את תפקידם אך השם יתברך 
לבדו שליט לעשות זה, העשרים ושבעה הוא להודיע 
שהדברים שייעד השם יתברך אשר אי אפשר בהם מזולת 
השגחה פרטית הנה יהיה בהם תנאי בהכרח והוא 
שיהיה המקבל ראוי ולזה תמצא שזכר כי במה שייעד 
השם יתברך לדוד שלא יכרת לו איש מעל כסא 
ישראל היה תנאי והוא אם ישמרו בניו את דרכם 
ללכת לפני השם יתברך כאשר הלך דוד לפניו, העשרים 
ושמנה הוא להודיע שהתפלה על כל הצרכים הן צרכי 
רבים הן צרכי יחיד ראוי שתהיה בבית המקדש או 
נכח בית המקדש ואז תהיה יותר נשמעת וזה מבואר 
מדברי תפלת שלמה וממענה השם יתברך לו עליה ולזאת 
הסבה מצאנו בדניאל שהיה מתפלל כנגד ירושלם 
תמיד ומזה המקום נתישר פסק ההלכה להתפלל תמיד 
כנגד בית המקדש, העשרים ותשעה הוא להודיע שלא 
תועיל התפלה על הדברים הבאים בסבת החטא אם לא 
תקדם לה התשובה בכל לב ובכל נפש ולזה אמר אשר 
יחטאו לך ושבו אליך והודו את שמך והתפללו 
@63והתחננו התפלה והתחננו וכבר התבאר שהתשובה 
הזאת ראוי שתהיה בכל לבם כי בזולת זה לא תקרא 
תשובה וכבר אמר גם כן ונתת לאיש ככל דרכיו אשר 
תדע את לבבו ואמר גם כן ועשית משפטם רצה לומר שיתן 
להם הראוי להם לפי מה שהם בו, השלשים הוא 
להודיע שאשר הוא יותר המעלה ראוי שיהיה יותר 
שפל בעיניו לשם יתברך ולזה תמצא שזכר כי שלמה כרע 
על ברכיו לפני השם יתברך תמיד עד כלותו התפלה ומזה 
למדו שהמלך כשמתפלל כיון שכורע שוב אינו זוקף 
עד שישלים תפלתו, השלשים ואחד הוא שאשר יש לו 
להודות השם יתברך על טוב הגיע לו לבדו ועל טוב הגיעו לו 
ולזולתו יודנו תחלה על טוב הגיע לו לבדו ולזה 
תמצא כי שלמה הודה השם יתברך תחלה על הטוב שהגיע 
לו לבדו מענין המלכות ובנין בית המקדש ואחר כן 
הודה אותו על הטוב שהגיע לו ולישראל והוא אמרו 
ברוך ה' אשר נתן מנוחה לעמו ישראל והמשיך לזה 
התפלה שיישירם השם לשמור מצוותיו כדי שתתמיד 
להם זאת הטובה כמו שהמשיך להודאתו על הטוב 
שהגיע לו לבדו התפלה להתמדת הטוב ההוא, 
השלשים ושנים הוא להודיע עת חנכת הבית ומספר 
ימי חנכת הבית והנה היה אחר שהקיפו שבעת ימים 
לחג החדש השביעי באופן שנשלם בצד מה לחג 
החדש השביעי והנה היו ימי החג שבעה להורות על 
הערת השבעה והראשון מהם היה קדש והיה מספר 
ימי חנכת הבית שבעה לזאת ההערה בעצמה והיו 
סמוכים לשבעת ימי חג הסכות באופן שיהיו שבעה 
ושבעה לסבה בעינה שבארנו בפרשת פינחס שהיו 
הקרבנות שבעה ושבעה והנה היה זה בעת שמעיר על 
השגת השלמות ביותר שלם שבפנים כמו שבארנו 
בפרשת פנחס להעיר על שלמות הבית הזה וההערות 
הנפלאות אשר בו ובכליו, השלשים ושלשה הוא 
להודיע עוצם השגחת השם יתברך על ישראל ולזה תמצא כי 
מפני ששערה החכמה האלהית ששלמה יחטא לשם יתברך 
וזרעו אחריו ויהיה זה סבה לחרבן הבית ולגלות 
ישראל מעל אדמתם הפליג להזהירו על זה במה 
שאמר לו כשנראה אליו שנית כדי שיהא נשמר לה' 
ויצוה את בניו ואת ביתו אחריו לשמור דרך ה' ולזה 
הודיעו דבר גלות ישראל מהארץ וחרבן הבית אם לא 
ישמרו דרך ה' הוא ובניו וכבר היה גם כן דבר ה' אל 
שלמה בעת בנותו להזהירו לשמור כל מצות השם יתברך 
ולזאת הסבה בעינה גם בעת שחטא לה' הודיעו השם יתברך 
העונש שיבא על זרעו בעבור זה החטא כדי שישובו 
לתקן המעוות ולא נכנע מפני זה להוכיח את נשיו גם 
לא צוה את בניו אחריו לשמור דרך ה' והיה זה סבה 
לגלות ישראל מהארץ ולחרבן הבית, השלשים 
וארבעה הוא להודיע שאין ראוי למלך להמעיט ארץ 
ישראל אבל להרחיבה וכאשר יביא ההכרח לתת 
ממנה ראוי שיתן מה שהוא יותר מעט התועלת ולזה 
ספר שהעשרים עיר שנתן שלמה לחירם היו ארץ 
כבול ואף על פי שכבר נתן לו חירם עיירות אחרות 
כמו שנזכר בספר דברי הימים, השלשים וחמשה הוא 
להודיע שכל מה שעשה שלמה וסדר בבנין וביתר 
הענינים אשר שם היה הכל בחכמה כמו שזכר בספור 
מלכות שבא מדבריה ואחשוב כי כסא המלך היו בו 
שש מעלות להעיר שהשגתו וחכמתו תתפשט במה 
שתחת המדרגה השביעית מן הצורות והיא השם יתברך כי 
לא יושג מצד עוצם מדרגתו ואמנם ישיג האדם חלק 
מה מנימוס הנמצאות וסדרם וישרם ובזה ישתתף אל 
הנבדלים אשר תחת השם יתברך כי הם משיגים גם כן חלק 
ממנו אלא שהאדם גם כן לא יתכן שיגיע להשגתם כמו 
שבארנו בחמישי מספר מלחמות ה' והנה היו אריות 
נראים על מעלות הכסא ועל ידותיו כדי שייראו ממנו 
יותר כי זה הכרחי למלך ובזה יגיע התועלת ממנו אל 
העם אשר תחתיו לשמרם שלא יזיקו קצתם לקצתם 
ליראתם מהמלך, השלשים וששה הוא להודיע עוצם 
החכמה האלהית במה שהזהירה המלך שלא ירבה לו 
סוסים ולא ירבה לו נשים כי שלמה עם היותו חכם 
שבאנשים נכשל בזה כי מחשקו להרבות סוסים היו 
באים סחרי המלך שם לקנות לו סוסים ואחשוב גם כן 
שזה היה סבה להתחתן עם פרעה מצורף אל מה שהיה 
הומה לרבוי הנשים וזה היה סבה אל שהטו את לבבו 
באופן שהעלים עיניו מהם והניחם לעבוד אלהים 
אחרים והיה זה סבה אל שנחלקה מלכות בית דוד וזה 
היה סבה להעשות עגלי הזהב אשר היה סבה כל זה 
בסוף להכרית ישראל מעל אדמתו ולהחריב בית 
המקדש, השלשים ושבעה הוא להודיע שתכף שחטא 
שלמה לה' הוכיחו בשבט אנשים ובנגעי בני אדם 
כאשר ייסר את בנו כמו שיעד לדוד בספר שמואל 
ולזה ספר שתכף זה הקים ה' שטן לשלמה הדד האדומי 
ורזון בן אלידע, השלשים ושמנה הוא להודיע שאין 
ראוי לאדם שיתגאה מפני היותו קרוב למלכות להטיח 
דברים כנגד המלך הלא תראה כי מפני הדבור שאמר 
ירבעם כנגד שלמה היו עליו אימות מות עד יום מות 
שלמה ולא הועיל לו בזה הענין השררה אשר מנהו 
המלך עליה ובעבור הדבור מהייעוד שיעדו הנביא 
שימלוך על עשרת השבטים לא היה לו להתגאות כנגד 
@63המלך פן יסיר סכלותו ממנו הטוב ההוא הלא תראה 
כי דוד אף על פי שייעדו שמואל שימליך על ישראל 
לא נתגאה על שאול וגם בנפלו בידו בעת שהיה 
רודפו חלק לו כבוד בדבריו ולא הניח איש מעבדיו 
@63להרע לו, השלשים ותשעה הוא להודיע שראוי לאדם 
לעשות בחכמה מעשיו כפי מה שאפשר ולא יקצר 
בזה מפני היותו שליח מהשם יתברך ויבקש תמיד 
בדברים הסבות הנאותות כאשר היה אפשר זה ולזה 
תמצא שפחד שמואל ואמר איך אלך ושמע שאול 
והרגני ולזה תמצא שכבר המתין אחיה שיצא ירבעם 
מירושלם קודם שיגיד לו יעוד המלוכה כדי שלא 
ישמע איש דבריהם ולזה גם כן המתין לדבר עמו בשדה 
כדי שיכלו לראות אם יש איש שיוכל לשמוע דבריהם 
וכאשר ראה כי אין איש אז הגיד לו זה כי אם היה 
מגיד לו זה במקום רואים היה הדבר מגיע אל המלך 
ויהיו מפני זה הנביא וירבעם בסכנה ויהיה זה כלי אל 
שלא תתקיים הנבואה כי המלך ישתדל בכל עוז אם 
ידע זה להמית את ירבעם ולא יועילהו ברחו אל מלך 
מצרים כי יש כח למלך לתת שחד רב למלך מצרים 
להמיתו והנה לא היה ירבעם באופן מהמעלה שתדבק 
בו ההשגחה הפרטית להצילו, ארבעים הוא להודיע 
שכבר תשוב המלוכה בכללה לזרע דוד וכבר למדנו 
זה מאמרו ואענה את זרע דוד למען זאת אך לא כל 
הימים ולפי שזה לא היה כלל לא בבית ראשון ולא 
בבית שני כי לא שבו שם כי אם יהודה ובנימן ידענו 
שעוד ימלוך מלך לדוד על כל ישראל ואותו המלכות 
לא יסור לעולם כמו שהתבאר מדברי דניאל:@09 @43(א)@88@53>!11#0287<וילך 
רחבעם שכם עד וישכב אחאב עם אבותיו. @63וילך 
רחבעם שכם יתכן כי מפני שהיה ירבעם מאפרים בחרו 
ישראל שילך שם להמליכו כדי שיוכל ירבעם לבטוח שלא 
יהרגהו רחבעם על מה שאמר כנגד אביו וידמה שלזאת הסבה 
שלחו וקראו לו בני שבטו לחשבם כי עתה בעת המליכם 
רחבעם יקל להם להשיג עם רחבעם שלא ימית ירבעם והנה 
היה גדול בעיניהם מפני שכבר היה ממונם בימי שלמה על 
כל סבל בית יוסף ולזה גם כן שלחו וקראו לו, וידמה שהיה 
מהשם יתברך שיחשיבו אותו ישראל כל כך כדי שיהיה זה כלי 
לקיום הייעוד שייעד לו השם יתברך מדבר המלוכה:@09 
@43(ד)@88@53>!11#0288<אביך הקשה את עלנו. @63ידוע כי המס שהעמיס שלמה 
עליהם לכלכל את ביתו ולא יעדרו דבר למצטרך לו עד 
מאכל סוסיו שהיו רבים מאד עד שהיו לו ארבעים אלף 
אורוות סוסים היה קשה וכבר מאד ועם כל זה היה טוב בעיני 
ישראל מרוב השלוה שהיו בה אך עתה החלו לצמוח 
המלחמות כמו שקדם מדבר בן הדד ורזון בן אלידע ולזה 
בקשו ישראל שיקל מעליהם מזה המס קצת:@09 @43(ו)@88@53>!11#0289<בהיותו חי. 
@63רצה לומר שהיו עומדים את פני המלך שלמה להיות אנשי עצתו 
כל ימי היותו חי ולזה היה ראוי שילך אחר עצתם אך רוע 
ענינו היה סבה להפר עצת הזקנים הטובים וללכת בעצת 
הנערים הרעה למען תת המלוכה לירבעם כמו שייעד השם יתברך 
על יד אחיה השילוני:@09 @43(י)@88@53>!11#0290<קטני עבה ממתני אבי. 
@63רצה לומר, האצבע הקטנה שיש לי היא יותר גבוה ועבה ממתני אבי 
והרצון בזה כי בעת שמלך שלמה היה נער קטן כמו שקדם 
ועם כל זה עבדתם אותו בזאת העבודה ולזה ראוי שתעבדוני 
עבודה יותר חזקה ויותר קשה כי רחבעם היה בן ארבעים 
ואחת שנה במלכו:@09 @43(יא)@88@53>!11#0291<בשוטים. @63בשבטים:@09 @53>!11#0292<בעקרבים. 
@63שבטים אשר בהם קוצים שנוקבים ומכאיבים וירצה בזה 
שהוא יכביד להעמיס על עולם ויוסיף ליסרם במוסר יותר 
קשה מהמוסר שיסרם בו שלמה:@09 @43(יב)@88@53@63>!11#0293<והנה ביום השלישי 
שבו אליו העם בשכם וענה להם קשות כעצת הילדים:@09 
@43(טז)@88@53@63>!11#0294<והשיבו לו כי אין להם חלק בדוד ולא נחלה בבן 
ישי שיחושו אם יפרדו ממנו רצה לומר מזרעו ואמרו לו 
ראה ביתך דוד רצה לומר ראה הבית שנשאר לך למלך בו 
מה הוא כי באמת לא תמלוך על ישראל וסרו ממנו 
והיו הולכים להם אז שלח להם המלך רחבעם את 
אדורם אשר על המס להשיבם ולדבר אליהם דבריו והם 
רגמו בו אבן וימת והמלך רחבעם הוצרך להתחזק 
לעלות במרכבה תכף לנוס לירושלים כדי שלא ימיתוהו:@09 
@43(כ)@88@53>!11#0295<זולתי שבט יהודה לבדו. @63לרבוי שבט יהודה ביחס אל 
שבט בנימן לא חשב שבט בנימן מצורף שנחלת בני בנימן 
היתה תוך נחלת בני יהודה:@09 @43(כא)@88@53>!11#0296<ואת כל בית יהודה 
ובנימן ויתר העם. @63זה לאות שמלך על יהודה ובנימן גם 
היה עמו משאר השבטים וזה אמרו ויתר העם ואחשוב שהיו 
יושבים בירושלם מכל השבטים ואותם נשארו לרחבעם גם 
אפשר כי משבט שמעון נשאר מעט במלכות רחבעם כי 
נחלת שמעון היתה מפוזרת תוך נחלת בני יהודה כמו שנזכר 
בספר יהושע:@09 @43(כד)@88@53>!11#0297<שובו איש לביתו כי מאתי נהיה 
הדבר הזה. @63מגיד שהחולק על כוונת השם ורצונו לא יצלח:@09 
@43(כה)@88@53>!11#0298<ויבן ירבעם את שכם בהר אפרים. @63רצה לומר שחזק בנינו 
והוסיף על העיר בדרך שהיה ראוי להיות עיר מלוכה וכן 
הרצון באמרו ויבן את פנואל רוצה לומר שחזק בנינו כי כבר 
היו המקומות ההם בנויים קודם זה:@09 @43(כז)@88@53>!11#0299<אם יעלה העם הזה. 
@63רצה לומר אם אניח העם הזה לעלות ולעשות זבחים בבית ה' 
בירושלים בשלש רגלים כפי מה שתחייבם התורה הנה ישוב לב 
העם לאדניהו בראותם כבודו בירושלים ואת כבוד בית ה' כי 
עושר גדול הוריש שלמה לרחבעם:@09 
